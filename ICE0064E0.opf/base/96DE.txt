༄༅།།བོདཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
4981
TBRC Volume Number
TBRC Work Number (W)
Title
19227
དགག་ལན་ཕྱོགས་བསྒྲིགས།
dgag lan phyogs bsgrigs
Author
དགེ་ལེགས་དཔལ་བཟང་།
dge legs dpal bzang
Descriptor
Original Publication
Place
khreng tu'u
Publisher
si khron mi rigs dpe skrun khang
Date
1997
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
743
scanned at m/s satluj infotech images, 63-f sujan singh park, new
110003, india for the tibetan buddhist resource center, 150 w
17th st., new york city, ny 10011, usa 2005



Dgag lan phyogs bsgrigs / [Mkhas-grub Dge-legs-dpal-bzan sogs kyis mdzad).
LC Control Number: 99938224
Type of Material: Text (Book, Microform, Electronic, etc.)
Main Title: Dgag lan phyogs bsgrigs / [Mkhas-grub Dge-legs-dpal-bzan sogs kyis mdzad).
Variant Title: Chinese colophon title: Bian lun wen xuan bian
Published/Created: (Chengdu] : Si-khron mi rigs dpe skrun khan : Si-khron "Zin-chen "Zin-hwa dpe
tshon khan gis brgyud tshon byas, 1997.
Related Names: Mkhas-grub Dge-legs-dpal-bzan-po, 1385-1438.
Description: 8, 743 p. ; 27 cm.
ISBN: 7540919183
Summary: Collection of polemical writings on Madhyamika philosophy of Buddhism.
Contents: Phyin ci log gi gtam gyi sbyor ba la 'zugs pa'i smra ba nan pa rnam par 'thag pa'i
bstan bcos gnam Icags 'khor lo/Mkhas-grub Dge-legs-dpal-bzan-po -- Gsun lan
Klu-sgrub dgons rgyan -- Se-ra Rje-btsun Chos-kyi-rgyal-mtshan -- Zab mo
ston pa nid kyi Ita ba la log rtog 'gog par byed pa'i bstan bcos Ita ba nan pali
mun sel/ Se-ra Rje-btsun Chos-kyi-rgyal-mtshan --Lta ba nan pa thams cad
tshar gcod pa'i bstan bcos gnam lcags 'khor lo / 'Jam-dbyans-dga'-ba'i-blo-gros -
- Byan-chub sems 'grel gyi rnam par b'sad pa'i 'zar byun 'brug pa Mi-pham
Padma-dkar-pos phyag chen rgyal ba'i gan mdzod ces par Rje Tson-kha-pa la
dgag pa mdzad pa'i gsun lan/Sgom-sde-'sar-chen Nam-mkha'-rgyal-mtshan --
Bden gtam sħin rje'i rol mtsho las zur du phyun ba Sa Rñin Bka'-brgyud sogs
kyi khad par 'go smos tsam mu to'i rgyans 'bod kyi tshul du bya gton sñan sgron
bdud rtsi'i bsan gtor/Dbal-man Dkon-mchog-rgyal-mtshan.
Subjects: M adhyamika (Buddhism)--Controversial literature.
LC Classification: BQ7466 .D53 1997
Overseas Acq. No.: Ch-Tib-99-938224; 01; 09-01
Other System No.: (DLC) 99938224
Repro./Stock No.: Library of Congress -- New Delhi Field Office RMBY68.00
Quality Code: Icode



Page
（@
eཉི༠
6
©©pg@ase
༄༅། །དགག་ལན་ཕྱོགས་བསྒྲིགས།
IIIIC
ཏེར་བྱ oཔg*
(8
Y892
༢༧)5@
ཁྲོན་མི་རིགས་དཔེ་སྐྲུན་ཁང་།
༧



4



༄༅། །དགག་ལན་ཕྱོགས་བསྒྲིགས།
སི་ཁྲོན་མི་རིགས་དཔེ་སྐྲུན་ཁང་།



༄༅། །ནང་དོན་མཚམས་སྦྱོར་ལས་འཕྲོས་པའི་གཏམ།
དགག་ཡིག་ཕྱོགས་བསྒྲིགས་འདིར། ངོར་བ་ཀུན་བཟང་བས་རྗེ་ཙོང་ཁ་པའི་སྔགས་་་
ཕྱོགས་ཀྱི་དགོངས་བཞེད་དུ་མར་དགག་པ་བཏང་བའི་ལན་མཁས་གྲུབ་རྗེས་མཛད་པའི་
ངོར་ལན་དང་། ཀརྨ་མི་བསྐྱོད་རྡོ་རྗེས་ཡུམ་གྱི་མདོ་མངོན་རྟོགས་རྒྱན་འགྲེལ་བ་དང་་་་
བཅས་པའི་དགོངས་པ་ཐོགས་མེད་སྐུ་མཆེད་ཀྱི་བཞེད་པ་དང་མཐུན་པར་རྣམ་རྫུན་་་་་
ལུགས་ཀྱི་དབུ་མ་ཆེན་པོར་འགྲེལ་བ་བརྩམས་པ་ལ་དཔྱོད་ལྡན་རྣམས་ཀྱིས་དགག་སྒྲུབ་་་
ལེགས་པར་གྱིས་ཤིག་ཅེས་པས་སེ་ར་རྗེ་བཙུན་པས་འཇམ་དགག་བཏང་བ་ཀར་ལན་དུ་་
གྲགས་པ་དང་། པཎ་ཆེན་ཤཱཀྱ་མཆོག་ལྡན་གྱིས་རྗེ་ཙོང་ཁ་པའི་དབུ་མའི་གཞུང་ལ་རྩོད་་་
པའི་རྩོད་ལན་སེ་ར་རྗེ་བཙུན་པས་བཏང་བའི་ཤཱཀ་ལན་དང་། གོ་རམས་པས་རྗེ་བླ་མའི་་
འཇུག་འགྲེལ་དགོངས་པ་རབ་གསལ་ལ་དགག་པའི་དགག་ལན་སེ་ར་རྗེ་བཙུན་པས་་་་་
བཏང་བ་རྩོམ་འཕྲོ་ཅན་དང༌། དེའི་མཇུག་མཐུད་པཎ་ཆེན་བདེ་ལེགས་ཉི་མས་མཛད་་་་
པའི་དགག་ལན་དང་། བཤེས་གཉེན་ཆེན་པོ་འཇམ་དབྱངས་དགའ་བློས་མཛད་པའི་གོ་་་
ལན། འབྲུག་པ་པད་དཀར་བས་རྗེ་ཙོང་ཁ་པའི་ལྟ་བའི་སྐོར་ལ་དགག་པའི་ལན་སྒོམ་སྡེ་་་
ནམ་མཁའ་རྒྱལ་མཚན་གྱིས་མཛད་པའི་འབྲུག་ལན་དང་། ས་རྙིང་བཀའ་བརྒྱུད་སོགས་ཀྱི་
ལྟ་བའི་ཁྱད་པར་དཔྱད་འཇོག་གི་གཏམ་དབལ་མང་པཎྜི་ཏས་མཛད་པ་བཅས་བཀོད་་་་
ཡོད་དོ། །དཔེ་ཚོགས་འདི་དག་དཔེ་རྒྱུན་དཀོན་ཞིང་། དབུ་མའི་གཞུང་ལ་སློབ་གཉེར་བྱེད་
པ་དག་ལ་ཤིན་ཏུ་མཁོ་བས་དཔར་འགྲེམ་བྱེད་པ་ཤིན་ཏུ་གལ་ཆེ་བར་སྣང་། །
དེ་ཡང་རང་རེའི་དུས་གསུམ་བདེ་བར་གཤེགས་པའི་ཆོས་ཚུལ་བླ་ན་མེད་པ་འདི་་་་
ཉིད་ཡུལ་ཆོས་རིགས་ཆོས་སུ་ཞེན་པས་འཇུག་པ་དང་། ལོག་ཤེས་དང་འཁྲུལ་ཤེས་ཀྱིས་་་
དད་པའི་རྨོངས་དད་ལྟ་བུ་མ་ཡིན་པར། སྟོན་པའི་གསུང་རབ་དང་རྗེས་འཇུག་མཁས་་་་
པའི་བཀའི་དགོངས་འགྲེལ་བསྟན་བཅོས་ཀྱི་བཤད་སྲོལ་གང་ཡང་རིགས་ལམ་རྣམ་དག་་



ཅིག་གིས་དཔྱད་ནས་ཡིད་ཆེས་ཀྱི་ངེས་པ་རྙེད་པའི་སྟེང་ནས་འཇུག་པར་བྱེད་པ་ཞིག་་་་
ཡིན་ལ། དེ་ལྟ་བུའི་རྗེས་འཇུག་ལ་དབང་རྣོན་ཆོས་ཀྱི་རྗེས་འབྲང་དང་རིགས་པའི་རྗེས་་་
འབྲང་ཟེར་བ་ཡིན། ཆོས་ཆོས་མིན་དང་། དོན་ལ་གནས་མི་གནས། རིགས་པས་འཐད་མི་
འཐད་དཔྱོད་ཞིབ་བྱས་ནས་འཇུག་ལྡོག་བྱེད་པའི་ལུགས་སྲོལ་བཟང་བོ་དེ་ཟླ་མེད་སྟོན་པ་
མཆོག་གིས་ཕྱེ་ཞིང་། བྱམས་འཇམ་དབྱངས་འཛམ་གླིང་རྒྱན་མཆོག་འཕགས་བོད་ཀྱི་་་་་
མཁས་དབང་ཉི་ཟླ་ལྟ་བུ་རྣམས་དང་། རྣམ་དཔྱོད་དང་ལྡན་པའི་རྗེས་འཇུག་སའི་རྡུལ་་་་
གྲངས་དང་མཉམ་པ་ཐམས་ཅད་ཐོས་བསམ་སྒོམ་གསུམ་དང་། འཆད་རྩོད་རྩོམ་གསུམ་་་
གང་གི་སྐབས་སུ་ཡང་ལམ་སྲོལ་དེ་བསྐྱངས་ཤིང་། གོང་ནས་གོང་དུ་སྤེལ་བ་ཡིན་པའི་ཕྱིར།
དེ་ཡང་ཡིན་ཏེ། སྟོན་པ་བཅོམ་ལྡན་འདས་ཀྱིས། དགེ་སློང་དག་གམ་མཁས་རྣམས་ཀྱིས། །
བསྲེག་བཅད་བརྡར་བའི་གསེར་བཞིན་དུ། །ལེགས་པར་བརྟགས་ལ་ང་ཡི་བཀའ། །བླང་་་་
བར་བྱ་ཡི་གུས་ཕྱིར་མིན། །ཞེས་བཀའ་བསྩལ་ཞིང་རྒྱལ་བའི་བཀའ་ཡང་དཔྱད་པ་གསུམ་
གྱིས་དག་པར་བྱས་ནས་ཁས་ལེན་དགོས་པར་གདམས། རྒྱལ་ཚབ་བྱམས་པ་མགོན་པོས།
ཆོས་བཟང་རིགས་པས་རྣམ་དཔྱོད་བསམ་པ་ཅན། །དེ་ལ་བདུད་ཀྱིས་བར་ཆད་བྱས་པ་་་
མེད། །ཅེས་གསུངས་ཤིང༌། སྔར་ལུང་མ་བསྟན་ལྷན་ཅིག་འབྱུང་སོགས་རིགས་ལམ་གྱིས་་་
ཐེག་ཆེན་བཀའ་མིན་ཟེར་བའི་རྒོལ་བ་བཟློག་ཅིང་ཐེག་ཆེན་བཀའ་སྒྲུབ་མཛད། ཀླུ་སྒྲུབ་་
ཀྱིས་རིགས་ཚོགས་མཛད་ནས་མཐའ་གཉིས་སེལ་བའི་དབུ་མའི་ཤིང་རྟའི་སྲོལ་ཕྱེ། ཐོགས་
མེད་སྐུ་མཆེད་ཀྱིས་དོན་སྨྲ་སྡེ་གཉིས་ཀྱི་ཕྱི་དོན་འདོད་པ་བཀག་ནས་སེམས་ཙམ་པའི་་་༌་
ཤིང་རྟའི་སྲོལ་ཕྱེ། ཕྱོགས་གླང་ཆོས་གྲགས་ཀྱིས་གྲངས་ཅན་པ་སོགས་ཕྱི་རོལ་བའི་གྲུབ་་་་
མཐའ་བཀག་ནས་ནང་པའི་ཚད་མའི་གཞུང་ལུགས་བརྩམས། གངས་རིའི་ལྗོངས་སུ་ཡང་
བསྟན་པ་སྔ་དར་སྐབས་ཧྭ་ཤང་གིས་ལྟ་ལོག་སྤེལ་བ་ཀཱ་མ་ལ་ཤི་ལས་རྩོད་པས་ཚར་བཅད།
ཕྱི་དར་སྐབས་བྱང་ཆུབ་འོད་ཀྱིས་བསྟན་པ་ལ་བྱི་དོར་བྱ་ཕྱིར་ཞུས་པ་བཞིན་ཇོ་བོ་ཨ་ཏི་
ཤས་ཡོངས་གཅོད་ལ་སྒྲུབ་ན། རྣམ་གཅོད་ལ་སྐྱོན་རྣམས་ཞར་ལ་ཁེགས་པའི་ཚུལ་གྱིས་་་་
བསྟན་པ་ཡོངས་སུ་རྫོགས་པའི་གནད་སྐྱེས་བུ་གསུམ་གྱི་ལམ་གྱི་རིམ་པར་བསྡུས་ཏེ་ལམ་་་



སྒྲོན་མཛད། རྔོག་ལོ་ཡབ་སྲས་ཀྱི་དྲིན་ལས་བྱམས་ཆོས་དང་ཚད་མ་སོགས་ཀྱི་འཆད་ཉན་
རིགས་ལམ་དུ་དྲངས་པའི་སྲོལ་བཏོད། དེ་དག་གི་དྲིན་ལས་བཀའ་གདམས་པའི་དགེ་་་
བཤེས་མང་དུ་བྱུང༌། ས་པཎ་ཀུན་དགའ་རྒྱལ་མཚན་གྱིས་རིགས་གཏེར་བརྩམས་པས་རྒྱ་་
གར་ནས་ཕྱི་རོལ་བ་མུ་སྟེགས་འཕྲོག་བྱེད་འཁོར་བཅས་སྐྱིད་གྲོང་དུ་རྩོད་པར་འོང་བ་་་་
རིགས་པས་ཚར་བཅད་ཅིང་སྡོམ་གསུམ་རབ་དབྱེ་བརྩམས་ནས་བོད་ཀྱི་ལྟ་སྒོམ་སྤྱོད་པའི་
དྲི་མ་བསལ་བར་མཛད། དེའི་རྗེས་འཇུག་ས་སྐྱ་པའི་དགེ་བའི་བཤེས་གཉེན་ཐལ་ངག་་་་་
འབྲུག་སྒྲས་ནམ་མཁའ་རལ་བའི་རྩོད་ཙམ་བྱུང༌། དེའི་རྗེས་སུ་ཁམས་གསུམ་འགྲོ་བའི་བླ་
མ་ཤར་ཙོང་ཁ་པ་ཆེན་པོ་ཞེས་འཕྲིན་ལས་ནམ་མཁའ་དང་མཉམ་པའི་དམ་པ་དེ་ཉིད། །
ཟབ་མོ་དབུ་མའི་ལྟ་བ་དང་གསང་ཆེན་རྡོ་རྗེ་ཐེག་པའི་ཆོས་བརྒྱུད་གཙང་མ་སྤེལ་ཕྱིར། །
སྔོན་ཚེ་ཐུབ་པའི་དྲུང་དུ་ཤེལ་དཀར་ཕྲེང་བ་ཕུལ་ནས་ཐུགས་བསྐྱེད་གནང་བའི་རྟེན་་་་་
འབྲེལ་ལས་རྗེ་བཙུན་མཁྱེན་པའི་གཏེར་དངོས་ཀྱིས་བཤེས་གཉེན་མཛད་ཅིང་རྒྱལ་བའི་་
གསུང་རབ་སྤྱི་དང་། ཁྱད་པར་མདོ་ཡི་བསྟན་པའི་སྙིང་བོ་ཟབ་མོ་སྟོང་པ་ཉིད་དང༌།
སྔགས་ཀྱི་བསྟན་པའི་སྙིང་བོ་སྒྱུ་མའི་ལུས་ཀྱི་ཟབ་གནད་ལ་ཐོས་བསམ་རྒྱ་ཆེར་མཛད་པས།
དེ་ཚེ་རང་གཞན་སྡེ་བ་ཡི། །གཞུང་མང་དག་ལ་སྦྱངས་པ་ན། །ཕྱི་ཕྱིར་ཐེ་ཚོམ་དྲ་བ་ཡིས། །
བདག་གི་ཡིད་ནི་ཀུན་ཏུ་གདུངས། །གསུངས་པ་ལྟར། སྔོན་གྱི་མཁས་པ་རྣམས་ཀྱིས་བྱས་་་
པའི་གཞུང་ལུགས་དང་བཤད་སྲོལ་སོགས་ལ་འགལ་མ་ངེས་མ་གྲུབ་པའི་སྐྱོན་དང་། མདོ་
རྒྱུད་ཀྱི་དགོངས་པ་ལས་ཕྱིན་ཅི་ལོག་ཏུ་གྱུར་བའི་སྐྱོན་དང་། རགས་བཤད་ཆུ་མི་ཐུབ་པའི་
སྐྱོན་སོགས་མང་བར་དགོངས་ནས་མདོ་རྒྱུད་རྒྱ་གཞུང་གཞིར་བཞག་གིས་དཔྱད་བསྡུར་་
མཛད་པ་དང་། རྗེ་བཙུན་ལ་ཞུ་གཏུགས་མཛད་པ་ཟུང་འབྲེལ་གྱིས་ཚིག་དོན་གྱི་ཆ་ལ་་་་་
འཁྲུལ་བའི་ཆ་ཕྲ་མོ་ཙམ་ཡང་མེད་པར་ལུང་རིགས་རྡོ་རྗེ་གཏན་ཚིགས་ཀྱིས་གཏན་ལ་་་་
ཕབ་ཅིང་། རྒྱལ་བསྟན་ཉི་མ་ལྟར་གསལ་བར་མཛད་པ་ཡིན་ཏེ། མཁས་གྲུབ་རིན་པོ་ཆེའི་
རྗེ་བསྟོད་དཔལ་ལྡན་ས་གསུམ་མར། ཚིག་གི་ཝུ་བས་ངོམས་པ་མི་མངའ་ཞིང་། །མཁས་་་
མཆོག་བྱེ་བས་རྟོགས་པར་དཀའ་བའི་གནས། །ཞིབ་ཅིང་ཆེས་ཕྲ་དྲི་མེད་རིགས་པ་ཡིས། །



མ་ལུས་ཆོས་ཀུན་གཟིགས་ལ་གསོལ་བ་འདེབས། །རྟོག་གེ་ལ་སྦྱངས་རྒོལ་བ་མཐའ་དག་་་་
གིས། །ལན་བརྒྱར་དཔྱད་ཀྱང་མགོན་པོ་ཁྱེད་ཀྱི་གསུང་། །ཆ་ཙམ་རྣམ་པ་གཞན་དུ་གཡོ་བ་
སྤངས། །དག་པའི་ཐུཊ་མངའ་ཁྱེད་ལ་གསོལ་བ་འདེབས། །ཞེས་གསུངས་པ་ནི་འུད་བརྗོད་
ཅུང་ཟད་ཀྱང་མེད་པའི་དྲང་གཏམ་ཁོ་ན་ཡིན་ལ། གསུངས་ཟུར་རེ་རེ་ལ་ཡང་བདེན་པའི་
ཤེས་བྱེད་རི་ལྟར་སྤུངས་པ་ཡོད་དོ། །རྗེ་ཡབ་སྲས་ཀྱི་དྲིན་ལས་བཤད་གྲྭས་ས་སྟེང་ཁྱབ་་་་
ཅིང་། ལུང་རིགས་སྨྲ་བའི་བཤེས་གཉེན་གཅིག་ལས་གཅིག་ངར་བ་གྲངས་མེད་པ་བྱོན་་་་་
ཅིང་། མཐའ་ན་ཆོས་སྒོར་གསར་དུ་འཇུག་པའི་བྱིས་པ་ཡན་ཆད་ཁྱབ་མ་ཁྱབ་བརྩིས་ནས་
ཐལ་བརྡེབ་བྱེད་ཤེས་པ་བྱུང་ངོ༌། །
རྒྱ་གར་འཕགས་པའི་ཡུལ་དང་གངས་རིའི་ལྗོངས་སུ་རྒྱལ་བའི་གཞུང་ལུགས་་་
རིགས་ལམ་ལ་དྲངས་ནས་བགྲོ་གླེང་དང༌། ཞུ་དག་བྱེད་སྲོལ་དེ་སྔོན་དུས་དར་ཆེ་བས།
ཆོས་སྡེ་རྣམས་སུ་གཞུང་ཆེན་པོའི་ཆོས་ཚན་རེ་རེར་རྩོད་པས་བདར་ཤ་བྱེད་པ་དང་། །
རིགས་ལུང་ཚ་ངར་གཏོང་བ་དང་། ཚ་དང་འཁོར་གསུམ་ཐོག་སེར་འབབ་པ་ལྟ་བུར་བྱེད་
པ་ཡོད་ལ། དེ་ལ་རྩོད་ཟླ་ཕན་ཚུན་ཁོང་ཁྲོ་མི་སྡང་བར་མ་ཟད་གཅིག་གིས་གཅིག་ལ་བློ་་་
སྐྱེད་ཐོན་པའི་རོགས་རམ་བྱེད་པར་བལྟས་ནས་སྙིང་ནས་དགའ་བ་སྐྱེ་ཡིན་འདུག མཁས་
པ་ཕན་ཚུན་དང་གྲུབ་མཐའ་ཕན་ཚུན་བར་དུ་ཡང་འཐད་མི་འཐད་ཀྱི་དགག་བཞག་བྱེད་
པའི་རྩོད་པ་དང་རྩོད་ལན་གཏོང་སྲོལ་ཡོད་ལ། གནའ་ནས་ད་ལྟའི་བར་དུ་མཁས་པ་སུ་་་
ཞིག་གི་རྩོམ་ལའང་དགག་པ་གཏོང་མཁན་མ་བྱུང་བ་ཞིག་མེད་པའི་ཚོད་དུ་འདུག་ཅིང་།
དགག་པ་བཏང་བ་ཡང་དོན་ལ་གནས་ཡོད་མེད་ཅི་རིགས་ཡོད་ལ། དགག་པ་བཏང་བྱུང་
ན་དེ་ལ་དགག་ལན་གཏོང་མི་གཏོང་ཡང་ཅི་རིགས་ཡོད། དགག་ཡིག་ཏུ་ཡང་ཕན་ཚུན་ཁ་
ཤགས་ཤིན་ཏུ་རྣོན་པོ་གཏོང་སྲོལ་ཡོད་ལ། མཁས་པ་རྣམས་ཕར་ཚུར་རྩོད་པ་རྩོད་ལན་་་་
བཏང་བ་དེ་གཞུང་ལུགས་ལ་ཞུན་ཐར་བཅད་པ་དང་། ཚིག་དང་དོན་གྱི་ཐད་ལ་དག་ཆ་་
དང་ཞིབ་ཆ་ཐོན་པའི་མཁས་པའི་བྱ་བ་དང་བསྟན་པའི་ཞབས་འདེགས་སུ་བལྟ་བ་ལས།
གྲུབ་མཐའི་བར་གྱི་རྩོད་གླེང་དང་། མཁས་པའི་ལ་རྒྱ་རྩོད་པ་དང་། བླུན་པོ་རྒྱུ་དང་བུད་་



མེད་རྩོད་པ་ལྟ་བུའི་ཆགས་སྡང་གི་ཀུན་སློང་ངན་པས་བསླད་པའི་ངན་རྩོད་ཁ་འཐབ་ཏུ་
ལྟ་བ་མི་སྲིད་དོ། །དཔེར་ན་ཀརྨ་མི་བསྐྱོད་རྡོ་རྗེས་ཕར་ཕྱིན་ཊིཀ་བརྩམས་ནས་དཔྱོད་ལྡན་
རྣམས་ཀྱིས་དགག་པ་གྱིས་ཤིག་ཅེས་བརྡ་སྦྱར་ནས་ཞུ་དག་གཏོང་བར་ཞུས་པ་དང་། །
དཔའ་རིས་རབ་གསལ་གྱི་འཇུ་མི་ཕམ་པའི་ཤེར་ཊིཀ་ཡང་ལན་དུ། ང་ཡི་མཛའ་ཆེན་མི་་་
ཕམ་བཤེས་གཉེན་བཞུགས་ཞེས་ཤིན་ཏུ་མཛའ་ཞིང་གུས་པའི་ཚུལ་སྟོན་པ་དང་། རྡོ་སྦིས་
དགེ་བཤེས་ཆེན་མོའི་སྒེའུ་སྟིང་བློ་བཟང་གི་དགག་ལན་མཇུག་ཏུ། དེ་ལྟར་རིགས་པའི་་་་
རོལ་རྩེད་མཛེས་བྱེད་རྩོད་པའི་ལུགས་ཀྱི་ཤགས་བཀྱེ་ཡང་། །དོན་ལ་བ་ལང་ལོང་མའི་་་་
བརྟུལ་ཞུགས་ལམ་འབུར་འཛེམ་པའི་རྫུ་བག་གིས། །རྨོངས་པ་མཚར་སྐྱེད་གུར་གུམ་་་་་
མདངས་ལྡན་གནོད་སྦྱིན་བཤོས་སུ་མ་འགྱིང་བར། །མང་ཐོས་རྣམ་དཔྱོད་གཟུངས་སྤོབས་
བཀྲ་འདིར་སྙིང་ནས་སྤྲོ་བས་ཡི་རང་ངོ་། །ཞེས་གསུངས་པ་ལྟ་བུའོ། །དེང་སང་ཕན་ཚུན་་
རྩོད་པ་དང་རྩོད་ལན་བཀྱེ་ནས་མདོ་སྔགས་གཞུང་ལུགས་ལ་བདར་ཤ་གཅོད་མཁན་ཡང་
མེད་མོད། གལ་སྲིད་ཡོད་ཀྱང་འཁོན་འཛིན་གྱི་རྒྱུ་རུ་འགྲོ་བ་ལས་འོས་མེད་པས་ངེས་པར་
ཡི་མུག་པའི་གནས་སོ། །
གོང་ཞུས་ལྟར་རྗེ་ཙོང་ཁ་པ་ནི་གནའ་རབས་ཀྱི་ཟེར་སྒྲོས་ཙམ་བསྐྱངས་པས་་་་་
ཐུགས་མི་ཚིམ་པར་ཤིང་རྟ་ཆེན་པོའི་གཞུང་བཞིན་རྒྱལ་བའི་གསུང་རབ་ལ་དྲང་ངེས་ཕྱེས་
ཤིང་། མདོ་རྒྱུད་ཀྱི་དགོངས་འགྲེལ་འཐད་ལྡན་དཔང་བོར་བཟུང་ནས། བོད་སྔ་མ་རྣམས་
ཀྱིས་བྱས་པའི་ཟབ་རྒྱས་ཀྱི་གཞུང་ལུགས་རྣམས་ལ་རིགས་ལམ་ཕྲ་མོས་དགག་གཞག་བྱས་
ཏེ་འཆད་ཉན་རྒྱ་ཆེར་སྤེལ་བ་ན་མདོ་དབུས་གཙང་གསུམ་གྱི་ཆོས་རྒྱུད་སོ་སོའི་ལས་ལྡན་
གྱི་གདུལ་བྱ་དད་གུས་ཀྱི་སྤུ་ལོང་གཡོ་ཞིང་པདྨའི་མཚོ་ལ་ངང་བ་འདུ་བ་བཞིན་རྗེ་བླ་མའི་
མཐའ་སྐོར་དུ་འདུས་ནས་ཆོས་ཀྱི་དགའ་སྟོན་ལ་རོལ་བར་བྱེད་དོ། །དེ་ལྟར་རྗེ་བླ་མའི་་་་
འཕྲིན་ལས་ནུབ་ཛ་ཏཱིའི་མེ་ཏོག་མངོན་པར་ཤར་བ་ནས། ཤར་རྒྱ་མཚོ་ཆེན་པོའི་མཐའ་ལ་
ཐུག་པའི་བར་རྒྱས་ཤིང་། ཤར་ཕྱོགས་མི་དབང་གིས་ཀྱང་གཙུག་གི་རྒྱན་དུ་འཛིན་པ་་་་་
སོགས་ཀྱིས་ལ་ལས་ཕྲག་དོག་གིས་མ་བཟོད་པར་གཏེར་ནས་ཐོན་པའི་ལུང་བསྟན་སོགས་



སུ་སྒྲོ་བཏགས་ནས་ཡིག་འཆལ་བཀྲམ་སྟེ་རྗེ་བླ་མར་ངན་སྨྲས་བརྙས་བཅོས་བྱེད་པ་དང་།
ལ་ལས་རང་གིས་བློ་ཕུག་གཏད་པའི་གྲུབ་མཐའི་ལྟ་བ་དེ་དག་རྫུན་ཕུག་བརྟོལ་ནས་བྱེ་་་
མའི་ཁང་བུ་ལྟར་སྡིབས་པ་ན་ཅི་བྱ་བརྟོལ་མེད་དུ་གྱུར་ནས་ཧོན་འཐོར་བ་དང་། ལ་ལ་གྲུ་
གཟིངས་རླུང་གིས་གཏོར་བས་རྩ་སྦུར་ལ་འཐམས་པ་བཞིན་དུ་བསྟིང་ཚིག་དང་ཟོལ་སྦྱོར་
གྱིས་དགག་པ་བྱེད་པའི་ཨུ་ཚུགས་ལྷུར་བླངས་སོ། །རྗེ་བླ་མའི་མདོ་སྔགས་ཀྱི་གཞུང་ལུགས་
ལ་དགག་པ་བཏང་བ་དེ་དག་དཔྱོད་ལྡན་མཁས་པ་རྣམས་ཀྱིས་བལྟས་པ་ཙམ་གྱིས་རྗེ་བླ་
མའི་གཏན་ཚིགས་བྲག་རི་ལ་བླུན་པོས་ཁུ་ཚུར་བསྣུན་པ་ཡིན་ཚུལ་རྟོགས་སླ་མོད། རྣམ་་་་
འབྱེད་ཀྱི་རྩལ་ཞན་པའི་རྗེས་འཇུག་རྣམས་ལ་ཐེ་ཚོམ་བསྐྱེད་ཅིང་མགོ་རྨོངས་པར་འགྱུར་
བའི་ཉེན་ཡོད་པས། རྗེ་བླ་མའི་དངོས་སློབ་དང་རྗེས་འཇུག་མཁས་ཆེན་རྣམས་ཀྱིས་དགག་
ལན་བརྩམས་ནས་ཡིན་མིན་གྱི་ཤན་གསལ་བར་ཕྱེ་ཞིང་ཚད་མའི་བསྟན་པ་ཆེ་ཆེར་སྤེལ་་
བར་བྱས་པ་ཡིན་ནོ། །རྗེ་བླ་མར་དགག་པ་གཏོང་མཁན་གྱི་ཁྲོད་ན་ངོར་འབྲུག་གོ་ཤཱཀ་་་
སྟག་ཚང་བ་སོགས་མཁས་ཆེན་གྱི་གོ་སར་གནས་པ་ཤ་སྟག་ཡིན་པས། དགག་ཡིག་རྩོམ་་་
པའི་རྒྱུའི་ཀུན་སློང་དང་དགོངས་གཞི་དངོས་གང་ཡིན་ཚོད་ཐིག་དཀའ་མོད། དེ་དག་གིས་
དཀའ་གནད་དོཊ་སློང་མང་པོ་གནང་བ་དང་དགག་ལན་མང་པོ་རིམ་པར་སྤྲོས་ཏེ།
གཞུང་གི་དཀའ་གནད་མང་པོ་ཞིག་དབྱེ་ཞིབ་ཐག་ཆོད་བྱུང་ཞིང་། རྗེ་བླ་མའི་བཞེད་་་་་
དགོངས་འཁྲུལ་བྲལ་གསེར་སྦྱངས་བཙོ་མའི་རང་མདངས་ཡང་སྔར་ལས་ཆེས་ཆེར་གསལ་
བར་གྱུར་བས། རྗེ་བླ་མའི་བསྟན་པ་ལ་ཕན་བརྩོན་དེ་ལས་ཆེ་བ་མེད་པས། རྗེ་བླ་མར་རྒོལ་
བར་བྱེད་མཁན་དེ་དག་ཀྱང་རང་རེའི་རྗེས་འཇུག་རྣམས་ལ་སྐུ་དྲིན་ཆེ་བར་སྣང་ངོ༌། །
ཁ་ཅིག་གིས་རྗེ་བླ་མས་མི་བསླུ་བར་སུས་ཤེས་སོགས་ཟེར་ནས་དོན་དམ་པར་་་་
ཡོད་མིན་མེད་མིན་དང་། དོན་དམ་བློ་གང་གི་ཡང་སྤྱོད་ཡུལ་མ་ཡིན་ཞེས་དང་། ཐ་སྙད་་
ཚད་མ་དང་ཡོད་མེད་སོགས་ཀྱི་ཁས་ལེན་གང་ཡང་ཐལ་འགྱུར་བས་ཁས་མི་ལེན་ཟེར་བ་
སོགས་སྔོན་ཆད་ཀོ་ཤཱག་སྟག་ལོའི་འདོད་པ་བསྐྱར་ཟློས་བྱེད་པ་ལ་ངོ་མཚར་བར་འཛིན་་
ཅིང༌། ལ་ལས་རྗེ་བླ་མའི་ལྟ་བ་འཐད་ལྡན་ཡིན་ཟེར་བ་དང༌། རྗེ་བླ་མས་བསྟན་པ་ཡོངས་



རྫོགས་ལ་དག་ཐེར་བྱས་ཞེས་པ་སོགས་དགེ་ལྡན་པ་རྣམས་ཀྱིས་རང་བསྟོད་ཡིན་ལ། གྲུབ་
མཐའ་གཞན་པས་ཁས་ལེན་རྒྱུ་མེད་ཟེར་བའི་གཏམ་འཆལ་བསྒྲཊ་པ་ཡང་ཐོས་ཀྱང་། སྔ་
མ་གོ་ཤཱཀ་སྟག་ལོ་རྗེས་འབྲང་དང་བཅས་པའི་ལྟ་བ་དེ་འདིར་འཁོད་སེ་ར་རྗེ་བཙུན་པ།
པཎ་ཆེན་བདེ་ལེགས་ཉི་མ། འཇམ་དབྱངས་དགའ་བློ་སོགས་ཀྱི་གསུང་ལན་དང་། གཞན་
ཡང་པཎ་ཆེན་བློ་བཟང་ཆོས་རྒྱན། འཇམ་དབྱངས་བཞད་པའི་རྡོ་རྗེ། རྡོ་སྦིས་དགེ་བཤེས་
ཆེན་མོ་སོགས་ཀྱི་དགག་ལན་དང་། མཁས་པ་མང་པོའི་དབུ་མའི་དགོངས་འགྲེལ་མཐའ་
དཔྱོད་གྲུབ་མཐའི་གཞུང་མང་པོར་ལུང་རིགས་མེ་ཆར་སྤྲོས་ནས་ལྷག་མ་མེད་པར་ཚར་་་
བཅད་བྱས་ཟིན་པས། དཔྱོད་ལྡན་རྣམས་ཀྱིས་དཔེ་གཟིགས་གནང་ནས་གསལ་ཁ་འབྱེད་
པར་འོས། ཕྱི་མ་རྗེ་བླ་མའི་ལྟ་སྤྱོད་འཐད་ལྡན་ཡིན་མིན་དང་བསྟན་པ་ལ་དག་ཐེར་བྱས་་་
ཡོད་མེད་དགེ་ལྡན་པས་རང་བསྟོད་ཙམ་མ་ཡིན་པར་དོན་ལ་གནས་པའི་ཚུལ་ས་རྙིང་་་་་
བཀའ་བརྒྱུད་ཀྱི་མཁས་གྲུབ་ཆེན་པོ་རྣམས་ཀྱིས་ཀྱང་ཁས་ལེན་པའི་ཕྱིར། དེའི་ཚུལ་མཚོན་
ཙམ་བརྗོད་ན། ཐོག་མར་རྗེ་བླ་མར་དགག་པ་བརྒྱབ་ཅིང་། རྗེས་སུ་དད་པ་སྐྱེས་ནས་་་་་
བརྩམས་པའི་སྟག་ཚང་ལོ་ཙཱ་བའི་རྗེ་བསྟོད་པར། ཁྱོད་བློ་ཉི་མ་གཞོན་ནུའི་དུས་ཀྱི་ཚེ། །
མདོ་དང་རྒྱན་གྱི་པད་ཚལ་རྒྱས་མཐོང་ནས། །བདག་བློ་ཁེངས་པའི་པདྨོ་རྣམ་པར་ཟུམ། །
ཞེས་དང་། མདོ་སྔགས་སྤྱི་དང་ཁྱད་པར་རྡོ་རྗེ་ཐེག །རྒྱུད་སྡེ་མཐའ་དག་ཁྱད་པར་སྔགས་
བླ་མེད། །རིམ་གཉིས་མཐའ་དག་ཁྱད་པར་སྒྱུ་ལུས་ལ། །སྔོན་མེད་ལེགས་བཤད་གཏེར་ཆེན་
ཁྱོད་ལ་འདུད། །ཅེས་པར་གསུངས། ས་བཟང་ལོ་ཙཱ་བས། ཀླུ་སྒྲུབ་ཡབ་སྲས་ཞིང་གཞན་་་་་
གཤེགས་པ་ན། །དབུ་མའི་ལམ་འདི་སྟོན་མཁན་གཞན་མེད་ཅེས། །སྒྲོ་སྐུར་བྲག་རིའི་ཕུང་
པོ་གཞོམ་སླད་དུ། །མགོན་ཁྱོད་རྡོ་རྗེ་མེ་ཆར་ལྟ་བུར་གྱུར། །ཞེས་དང་། ཀརྨ་མི་བསྐྱོད་རྡོ་་་
རྗེས། བྱང་གི་ཕྱོགས་འདིར་རྒྱལ་བའི་བསྟན་པ་ལ། །ཕར་ཆེར་ལོག་པ་འབའ་ཞིག་སྤྱོད་པའི་
སྐབས། །འཁྲུལ་མེད་བྱི་དོར་མཛད་པའི་ཙོང་ཁ་པ། །ཞེས་དང་། ས་དྭགས་བཀའ་གདམས་
སྲོལ་འཛིན་གསང་ཕུ་བ། །བོད་ཡུལ་བསྟན་པ་ནུབ་ཏུ་ཉེ་བ་ནི། །ཉིད་བསྟན་གསར་བས་་་
ཁྱབ་མཛད་ཙོང་ཁ་པ། །ཞེས་དང་། འཇམ་པའི་དབྱངས་ཀྱིས་ཁྱོད་ལ་ལྷག་པར་ཡང་། །ཀླུ་



སྒྲུབ་ལུགས་ཀྱི་ལེགས་བཤད་ཉིན་བཞིན་བསྩལ། །སྔོན་མེད་དབུ་མའི་སྲོལ་འཛིན་ཙོང་ཁ་པ།།
།ཞེས་དང་། གཟུགས་སོགས་གཟུགས་ཀྱི་ངོ་བོས་མི་སྟོང་ཡང་། །རང་བཞིན་གྱིས་གྲུབ་་་་་
གཟུགས་ཀྱིས་སྟོང་པ་ཡི། །སྟོང་ཉིད་སྨྲ་བའི་ཁྱུ་མཆོག་ཙོང་ཁ་པ། །ཞེས་པར་གསུངས། ཀརྨ་
དབང་ཕྱུག་རྡོ་རྗེས། ཀུན་མཁྱེན་བུ་རམ་ཤིང་བའི་བསྟན་པ་འདིར། །ངུར་སྨྲིག་གོས་འཛིན་
མཐའ་བྲལ་དབུ་མའི་དོན། །ཆོས་ཀུན་ཀུན་རྫོབ་ཏུ་ཡོད་དོན་དམ་དུ། །མེད་པར་སྟོན་་་་་་
མཛད་རྒྱལ་བ་དེ་ལ་འདུད། །ཅེས་དང་། འབྲུག་པ་པདྨ་དཀར་པོས། གང་དང་རྒྱལ་བ་ཀུན་
གྱི་ཡོན་ཏན་ནི། །སྲང་ལ་གཞལ་ཚེ་ལྕི་ཡང་མ་མཆིས་པས། །ལྔ་བརྒྱ་བ་ཡི་གཙུག་རྒྱན་དུ་་་
འོས་པ། །ཐམས་ཅད་མཁྱེན་པ་ཁྱོད་ལ་ཕྱག་འཚལ་ལོ། །ཞེས་དང་། འགྲན་ཟླ་ཀུན་བྲལ་རྗེ་
བཙུན་ཙོང་ཁ་པར། །འགྲན་ཟླ་བགྱི་བའི་མཁས་པ་མང་ན་ཡང་། །འགྲན་ཟླ་བྲལ་བ་ཁྱོད་་་
ཉིད་གཅིག་པུ་ཞེས། །འགྲན་ཟླར་མི་བྱེད་པདྨ་དཀར་པོས་བསྟོད། །ཅེས་གསུངས། གསང་
སྔགས་རྙིང་མའི་བསྟན་པའི་ཉིན་བྱེད་འཇུ་མི་ཕམ་པས་རྗེ་བསྟོད་པར། སྣ་ཚོགས་གཞུང་་
ལུགས་སོ་སོའི་དགོངས་པའི་དོན། །རང་བཟོའི་དྲི་མས་གཞར་ཡང་མ་མཆིས་པར། །ཚུལ་་
བཞིན་འགྲེལ་བར་བྱེད་ལ་ཁྱོད་དང་ནི། །མཚུངས་པ་མེད་ན་ལྷག་པ་ལྟ་ཅི་ཞིག །ཅེས་དང་།
སྲས་བཅས་རྒྱལ་བའི་དགོངས་དོན་མ་ནོར་བ། །སྟོང་དང་རྟེན་འབྱུང་ཟབ་མོའི་དེ་ཉིད་ལ།།
ཡིད་ཆེས་གཏིང་ནས་རྙེད་པའི་སྒོ་གཅིག་པུ། །ཁྱོད་ཀྱི་ལེགས་བཤད་རྣམས་ལས་གཞན་པ་
གང་། །ཞེས་དང་། མཚུངས་མེད་རྒྱལ་བ་དགྱེས་པའི་ལམ་བཟང་ནས། །གྲུབ་མཆོག་ནོར་་་
བུའི་གླིང་དུ་གཤེགས་ཁྱོད་ཀྱི། །ཞབས་སེན་ཨུཏྤལ་ནོར་བུའི་ཕྲེང་བ་གང༌། །གྲུབ་བརྙེས་བྱེ་
བའི་གཙུག་ཏོར་གཙུག་ན་མཛེས། །ཞེས་གསུངས་སོ། ། །
དེས་ན་རྒྱལ་བའི་གསུང་རབ་མདོ་སྔགས་ཀྱི་གཞུང་ལུགས་གང་ཡང་གྲུབ་མཐའི་
ཕྱོགས་ཞེན་གྱི་ཆགས་སྡང་རྨོངས་གསུམ་གྱིས་རྒྱུད་མ་བསླད་པར་རྟོན་པ་བཞི་དང་ཚད་མ་
གསུམ་གྱིས་དཔྱད་པས་དག་པར་བྱས་ནས་འཇུག་པ་ནི་མཁས་པ་རྣམས་ལ་ཅི་ལས་ཀྱང་
གལ་ཆེ་བར་སྙམ་མོ། །ཞེས་པ་འདི་ནི་དགག་ཡིག་ཕྱོགས་བསྒྲིགས་དཔར་འདོན་གྱི་འགོ་་་་
བརྗོད་ལྟ་བུར་དོར་ཞི་གདོང་དྲུག་སྙེམས་བློར་འབོད་པས་ནུབ་བྱང་མི་རིགས་སློབ་གྲྭ་ཆེན་
མོར་བྲིས་སོ། །



དཀར་ ཆག
+
++
དང་པོ། ཕྱིན་ཅི་ལོག་གི་གཏམ་གྱི་སྦྱོར་བ་ལ་ཞུགས་པའི་སྨྲ་བ་ངན་པ་རྣམ་པར་འཐག་་་
པའི་བསྟན་བཅོས་གནམ་ལྕགས་འཁོར་ལོ་ཞེས་བྱ་བ།..........
.........…….....མཁས་གྲུབ་དགེ་ལེགས་དཔལ་བཟང་པོས་མཛད།(1)
གཉིས་པ། གསུང་ལན་ཀླུ་སྒྲུབ་དགོངས་རྒྱན་ཅེས་བྱ་བ།
.................. སེ་ར་རྗེ་བཙུན་ཆོས་ཀྱི་རྒྱལ་མཚན་གྱིས་མཛད།(70)
གསུམ་པ། ཟབ་མོ་སྟོང་པ་ཉིད་ཀྱི་ལྟ་བ་ལ་ལོག་རྟོག་འགོག་པར་བྱེད་པའི་བསྟན་བཅོས་
ལྟ་བ་ངན་པའི་མུན་སེལ་ཞེས་བྱ་བ། ......….…....
.............སེ་ར་རྗེ་བཙུན་ཆོས་ཀྱི་རྒྱལ་མཚན་གྱིས་མཛད།(176)
༡. ཆེན་པོ་ཤཱཀ་མཆོག་པའི་རྩོད་ལན་བཤད་པ། .....
.….....…........(178）
༢. གོ་བོ་རབ་འབྱམས་པའི་རྩོད་ལན་བཤད་པ། ..............
...........................(385）
༣. དེ་དག་གི་དོན་བསྡུས་ཏེ་ཕྱིན་ཆད་བག་ཡོད་པར་གདམས་པ། ..........…...........(514)
བཞི་པ། ལྟ་བ་ངན་པ་ཐམས་ཅད་ཚར་གཅོད་པའི་བསྟན་བཅོས་གནམ་ལྕགས་འཁོར་ལོ་
ཞེས་བྱ་བ། ..................་༌་་༌༌་
.......... འཇམ་དབྱངས་དགའ་བའི་བློ་གྲོས་ཀྱིས་མཛད།(519)
༡. གཞན་ལུགས་བརྗོད་པར་མི་མཁས་པར་བསྟན་པ། .............
•.. (523）
༢. དེ་ལ་སུན་འབྱིན་བརྗོད་པར་མི་མཁས་པར་བསྟན་པ། ..................................(533)
༣. རང་ལུགས་བཞག་པ་མི་མཁས་པར་བསྟན་པ། ..……........
• • (589）
༤ དོན་བསྡུས་ཏེ་སླར་བག་ཡོད་པར་གདམས་པ། ......... ................ (600）
ལྔ་པ། བྱང་ཆུབ་སེམས་འགྲེལ་གྱི་རྣམ་པར་བཤད་པའི་ཞར་བྱུང་འབྲུག་པ་མི་ཕམ་པདྨ་
དཀར་པོས་ཕྱག་ཆེན་རྒྱལ་བའི་གན་མཛོད་ཅེས་པར་རྗེ་ཙོང་ཁ་པ་ལ་དགག་པ་



དྲུག་པ།
མཛད་པའི་གསུང་ལན་ཞེས་བྱ་བ། .....
...............…. སྒོམ་སྡེ་ཤར་ཆེན་ནམ་མཁའ་རྒྱལ་མཚན་གྱིས་མཛད།(607)
བདེན་གཏམ་སྙིང་རྗེའི་རོལ་མཚོ་ལས་ཟུར་དུ་ཕྱུང་བ་ས་རྙིང་བཀའ་བརྒྱུད་
སོགས་ཀྱི་ཁྱད་པར་འགོ་སྨོས་ཙམ་མུ་ཏོའི་རྒྱངས་འབོད་ཀྱི་ཚུལ་དུ་བྱ་གཏོང་
སྙན་སྒྲོན་བདུད་རྩིའི་བསང་གཏོར་ཞེས་བྱ་བ།.........
...............དབལ་མང་དཀོན་མཆོག་རྒྱལ་མཚན་གྱིས་མཛད།(647)
༡. ས་ལུགས་གསལ་སྟོང་འཛིན་མེད་ཀྱི་ལྟ་བ་བཤད་པ། .......……..........…..…......…………..(654）
༢. རྙིང་ལུགས་རྫོགས་ཆེན་གྱི་ལྟ་བ་བཤད་པ། ................................................(674)
༣. བཀའ་བརྒྱུད་ཀྱི་ཕྱག་ཆེན་ལྟ་བ་བཤད་པ། ..........…….....
................... (704）
༤. བཀའ་གདམས་རྗེས་འབྲངས་ཞང་ཐང་སག་པ་སོགས་ཀྱི་ལུགས་བཤད་པ། ........…..…......(727)
༥. ཞར་བྱུང་ཇོ་ནང་བའི་ལུགས་བཤད་པ། ............
.....…..............(727)
༦. དོན་མདོར་བསྡུས་ཏེ་བཤད་པ། .............
•བ................•(729）



༄༅། །ཕྱིན་ཅི་ལོག་གི་གཏམ་གྱི་སྦྱོར་བ་ལ་
ཞུགས་པའི་སྨྲ་བ་ངན་པ་རྣམ་པར་འཐག་
པའི་བསྟན་བཅོས་གནམ་ལྕགས་འཁོར་
ལོ་ཞེས་བྱ་བ་བཞུགས་སོ། །
མཁས་གྲུབ་དགེ་ལེགས་དཔལ་བཟང་པོས་མཛད།



༄༅། །ཕྱིན་ཅི་ལོག་གི་གཏམ་གྱི་སྦྱོར་བ་ལ་ཞུགས་པའི་སྨྲ་བ་ངན་པ་རྣམ་པར་འཐག་
པའི་བསྟན་བཅོས་གནམ་ལྕགས་འཁོར་ལོ་ཞེས་བྱ་བ། བླ་མ་དང་འཇམ་པའི་དབྱངས་ལ་་་
ཕྱག་འཚལ་ལོ། །རབ་གསལ་མཁྱེན་པའི་ཡེ་ཤེས་གཅིག་གིས་ཤེས་བྱའི་ཚད་ནི་ཐུང་ངུར་་་་་
མཛད། །ཐུགས་ལ་བྱམས་པའི་བདུད་རྩི་ཡོངས་སྨིན་བརྩེ་བའི་ཞགས་པས་འགྲོ་འདི་་་་་
བཅིངས། །རྒྱལ་བ་མ་ལུས་གཅིག་ཏུ་བསྡུས་པའི་ཁྱབ་བདག་བླ་མ་རྡོ་རྗེ་འཆང་། །ཆོས་ཀྱི་་
རྒྱལ་པོ་ཙོང་ཁ་པ་དེའི་ཞབས་སྐྱེས་འདབ་འཕྲེང་སྤྱི་བོས་མཆོད། །གང་དག་ཕྲག་དོག་དུག་
ཆུས་མིག་ལོང་ཞིང་། །སྙིང་ནི་ཞེ་སྡང་གདུག་པའི་སྦྲུལ་གྱི་ཚང་། །ཡིད་ལ་འཁྲུལ་བའི་དཀྱིལ་
འཁོར་ཡོངས་རྫོགས་པ། །འདི་ཡིས་མི་འཛིན་ལོག་པའི་གཞུང་ལུགས་གང་། །བ་ལང་ཁྱུ་ཡི་
འཁོར་གྱིས་ཁེངས་ལྡན་པ། །མཁས་པའི་མདུན་སར་ངོ་ཚ་ཡོངས་བོར་ཏེ། །འབྲེལ་མེད་བྱུང་
རྒྱལ་མུ་ཅོར་ལྷུར་ལེན་པ། །འདི་ཡིས་མི་སྨྲ་ལོག་པའི་གཏམ་ནི་ཅི། །མ་བསླབས་སྤྱི་བརྟོལ་་
སྨྱོན་པའི་ཟློས་གར་གྱིས། །བསྟན་པ་འཇིག་པ་ལྷུར་ལེན་བདུད་ཀྱི་གྲོགས། །སྦྲང་བུ་གླེན་པ་
མར་མེའི་རྩེ་མོ་ལ། །མཆོང་བར་རྩོམ་འདི་ཁོ་བོས་ཐལ་བར་བྱ། ། ། །
དེ་ཡང་མཁས་པའི་སྐྱེ་བོ་རྣམས་ལ་ཡོངས་སུ་གྲགས་པའི་ཤེས་བྱའི་གནས་མ་་་་
ལུས་པའི་པདྨོའི་ཚལ་ལ། བློ་གྲོས་ཀྱི་ཉི་འོད་འབད་པ་མེད་པར་རབ་ཏུ་འཇུག་པས་སྐལ་བ་
མཆོག་དང་ལྡན་པའི་བློ་གསལ་རྐང་དྲུག་ལྡན་པ་དག་ལ། ལེགས་བཤད་སྦྲང་རྩིའི་དགའ་་
སྟོན་བྱ་བའི་སླད་དུ། དཔལ་གསང་བ་འདུས་པ་འཕགས་ལུགས་ཀྱི་བསྐྱེད་རིམ་རྣམ་པར་
བཤད་པ་གཟུར་གནས་མཁས་པའི་སྐྱེ་བོ་མཐའ་དག་གི་སྔོན་མེད་པའི་མིག་གི་བདུད་རྩི་་
ཡི་གེའི་གཟུགས་ཀྱི་འཕྲེང་བར་བརྒྱུས་པ་གང་ཞིག་ལ། དུག་སྦྲུལ་གྱིས་གླ་རྩིའི་དྲི་ཚོར་བ་་་
ལྟར་མཆོག་ཏུ་མི་བཟད་པའི་གདུང་བ་དྲག་པོས་སྙིང་ལ་རབ་ཏུ་ཚ་བའི་སྡུག་བསྔལ་་་་་
ཉམས་སུ་མྱོང་བའི་གཞན་དབང་དུ་གྱུར་ཏེ། མཁས་པ་དགག་སྒྲུབ་དང་རྒྱུད་སྡེའི་རྣམ་་་་
གཞག་ལ་བློ་ཁ་ཅུང་ཟད་ཕྱོགས་པ་མཐའ་དག་གི་རྣ་བར་རང་གི་གྲགས་པ་མིན་པའི་རྔ་བོ་
ཆེ་རང་ཉིད་ཀྱིས་བརྡུང་བ་ལ་བརྩོན་པ་བསྐྱེད་པའི་སྦྱོར་བས་ལུས་དཀྱིལ་གྱི་དགག་སྒྲུབ་་



ཅུང་ཟད་ཙམ་གྱི་ཚིག་ཉུང་ངུ་ཞིག་ལ་ལན་འདེབས་པའི་ཟོལ་གྱིས་རང་གི་བློའི་མཚང་མ་
ལུས་པ་གསལ་བར་བྱེད་པའི་ཡི་གེའི་འཕྲེང་བ་མང་པོ་སྤེལ་བར་བྱས་སོ། །དེ་ལྟ་མོད་ཀྱི།
མཁས་པ་མདོ་རྒྱུད་མ་ལུས་པའི་དོན་ཀུན་རིགས་པ་དྲི་མ་མེད་པའི་མིག་གིས་ལེགས་པར་
མཐོང་བ་དག་གི་དགག་སྒྲུབ་ཀྱི་ཡུལ་ནི། ཡི་གེ་ཀློག་པའི་མིག་གི་བྱ་བ་དང་ལྡན་པ་ཙམ་་་
ཞིག་ག་ལ་ཡིན། དེ་ལྟ་ན་ཡང་མངོན་སུམ་དུ་མཐོང་བ་ལ་ཡང་འཁྲུལ་བའི་སྐྱེ་བོ་དུ་མའི་་་
ཡིད་རྣམ་པར་བསླད་པས་རྒྱལ་བའི་བསྟན་པ་ཉིན་རེ་བཞིན་ཉམས་པར་བྱེད་པ་མ་བཟོད་
ནས་སྨྲ་བ་འདི་དག་གི་ངང་ཚུལ་ནི་འདི་ལྟ་བུའོ་ཞེས་སྨྲ་བ་ལ་ཞུགས་སོ། །དེས་ཁོ་བོ་ཅག་
གི་ཚིག་ཕྱོགས་སྔ་མར་བཀོད་ནས་སུན་འབྱིན་པ་སྨྲ་བར་འདོད་པ་ན། འདི་སྐད་ཅེས་བོད་
དག་གིས་མ་རྒྱུད་ཀྱི་ལུས་དཀྱིལ་མང་བོར། སྤྱི་བོར་སྣ་ཚོགས་རྡོ་རྗེ། རྐང་མཐིལ་རྡོ་རྗེའི་ས་
གཞི། རྩིབ་མ་རྡོ་རྗེའི་རྭ་བ། ལྤགས་པ་རྡོ་རྗེའི་གུར་དང་བླ་རེ། བ་སྤུ་མདའི་དྲ་བ། སེན་མོ་
མེ་རི་རབ་ཏུ་འབར་བ་ཅེས་པ་དང་། སྙིང་གའི་རྩ་བཞི་སྒོ་བཞི་མིག་པཉྩ་རི་གའི་རྩིག་པ།
སྣ་རིན་པོ་ཆེའི་ཕ་གུ། སོ་དྲ་བ་དྲ་ཕྱེད། ལྕེ་དང་མཆུ་འདོད་པའི་ཡོན་ཏན་ཞེས་སོགས་བྲིས་
པ་ལ། ཐམས་ཅད་མཁྱེན་པ་བུ་སྟོན་རིན་པོ་ཆེས། སྡོམ་པ་བཤད་པར། གོ་རིམ་བཞིན་དུ་་་
ལུས་སྐྱེས་ནས། །རྡོ་རྗེ་ཕུར་བུ་ལྷན་ཅིག་སྐྱེས། །བཅིངས་པ་ཐིག་སྐུད་རབ་ཏུ་ལྡན། །ཤིན་ཏུ་
མཚམས་མེད་བསྟན་པར་བཅིངས། །གུར་ནི་རུས་པའི་འཕྲེང་བ་ཉིད། །ཅེས་པ་ཙམ་མ་་་་
གཏོགས། རྒྱ་གཞུང་གང་ནའང་དེ་འདྲ་བཤད་པ་མི་འདུག་གོ་ཞེས་གསུངས་པ་ནི་ཤིན་ཏུ་
མད་དེ། ལུས་གཞལ་ཡས་ཁང་དུ་སྐྱེད་ཚུལ་དེ་འདྲ་བ་དང༌། ཕྱིའི་དཀྱིལ་འཁོར་ལ་ལྷ་དགུ་
ལས་མེད་པ་ལ། ལུས་ཀྱི་བརྒྱ་ལྔ་བཅུ་རྩ་བདུན་ལ་སོགས་པ་བཀོད་ཅིང་། ལུས་དཀྱིལ་གྱི་་་
ལྷའི་ནང་ན་ཕྱི་དཀྱིལ་གྱི་ལྷ་གཅིག་ཀྱང་མེད་པ་སོགས་རྒྱུད་རྒྱ་གཞུང་ཚད་ལྡན་གང་ནས་
ཀྱང་མ་བཤད་ཅིང་། དོན་ཐོབ་ལའང་མེད་ཀྱང་ལུས་དཀྱིལ་དང་ལུས་ལ་བཀོད་པ་ཙམ་གྱི་
ཁྱད་པར་ཡང་མ་ཕྱེད་པའི་བློས་བཏགས་ལ་མན་ངག་མཆོག་ཏུ་མིང་བཏགས་པའི་མུན་་་་
སྦྲུལ་དུ་མ་ཞིག བོད་ཀྱི་ལུས་དཀྱིལ་བསྒྲུབ་ཚུལ་རྣམས་ལ་སྣང་སྟེ། འདི་དག་དགག་སྒྲུབ་་་
རྒྱས་པར་མ་སྤྲོས་སོ། །ཞེས་བྱ་བ་བྲིས་སོ། །ཞེས་ཁོ་བོ་ཅག་གི་ཚིག་ཕྱོགས་སྔ་མར་བཀོད་་་་



ནས་དེ་ལ་ལན་འདེབས་པ་ན་རྟེན་གྱི་ལུས་དཀྱིལ་ལ་རྩོད་པ་སྤང་བ། བརྟེན་པའི་ལུས་་་་
དཀྱིལ་ལ་རྩོད་པ་སྤང་བ། རྒྱུད་རྒྱ་གཞུང་ལས་མ་བཤད་པའི་རྩོད་པ་སྤང་བ་གསུམ་དུ་བྱས་
ནས། དང་པོ་འཆད་པ་ན། ལུས་གཞལ་ཡས་ཁང་དུ་བསྐྱེད་ཚུལ་ཀྱེ་རྡོར་དུ་བཤད་པ་རྣམས་
བུ་སྟོན་ཐམས་ཅད་མཁྱེན་པས་བཀག་གོ་ཞེས་འདོད་པ་ཡང་རྣམ་པར་མ་བརྟག་པ་སྟེ།
དེར་མཛད་པའི་རྣལ་འབྱོར་མ་ཀུན་སྤྱོད། ནག་པོ་པའི་སྒྲུབ་ཐབས་ཀྱི་འགྲེལ་པར་སྤྱི་བོར་
སྣ་ཚོགས་རྡོ་རྗེ་ཞེས་སོགས་དེ་ལྟར་གསུངས་པ་ནི་སྡོམ་པ་བཤད་པའི་ཚིག་དེ་ཙམ་མ་་་་་་
གཏོགས་པ་གཞན་བདེ་མཆོག་གི་སྐོར་གང་ནའང་འདུག་པ་མ་མཐོང་ངོ༌། །ཞེས་བདེ་་་་
མཆོག་གི་སྐོར་ནས་མ་བཤད་ཅེས་བྲིས་ཀྱི་རྒྱ་གཞུང་གང་ནས་ཀྱང་མ་བཤད་ཅེས་གང་དུ་
ཡང་མ་བྲིས་པས་མངོན་སུམ་ལ་རྫུན་དུ་སྨྲ་བ་ཡིན་ནོ་ཞེས་ཟེར་ཞིང་དེས་ན་བུ་སྟོན་ཐམས་
ཅད་མཁྱེན་པས་བདེ་མཆོག་གི་སྐབས་སུ་དེ་ལྟར་འདོད་པ་ལ་དགག་པ་མཛད་པ་མིན་་་་་
ཀྱང་། དོན་ལ་གནས་པའི་སྐྱོན་མེད་དེ། བསྲུང་འཁོར་ལུས་ལ་སྐྱེད་ཚུལ་ནི། སྔར་དྲངས་་་
པའི་སྡོམ་པ་བཤད་པར། གུར་ནི་རུས་པའི་འཕྲེང་བ་ཉིད། །ཅེས་ལུས་ཀྱི་རུས་པའི་འཕྲེང་
བ་འབྲེལ་བ་རྣམས་ནི། རྡོ་རྗེའི་གུར་དུ་བཤད་ལ། གུར་གྱི་དོན་ནི། རྡོ་རྗེའི་ས་གཞི་ལ་་་་་
སོགས་པར་སྲུང་འཁོར་ཐུན་མོང་བ་སྤྱིའི་མིང་ཡིན་ཏེ། སློབ་དཔོན་ཨ་བྷྱ་ཀ་རས། ས་འོག་
གི་མཐར་ཐུག་པ་ཇི་ལྟར་མངོན་པར་འདོད་པའི་རྒྱུར་གཅིག་ཏུ་སྲ་ཞིང་མཁྲེགས་ལ་འབར་
བའི་རྡོ་རྗེའི་རང་བཞིན་གྱིས་གཞི་བསྐལ་པའི་མཐའ་མེ་ལྟར་འབར་བའི་འོད་ཟེར་འབར་
བའི་འཕྲེང་བས་མཚམས་བཅིང་བ་དང་། ས་འོག་ནས་སྟེང་གི་བར་དུ་ཤིན་ཏུ་མཐོ་བ་་་་
འཐུག་ཅིང་མཁྲེག་པ་སྲ་ཞིང་འབར་བའི་རྡོ་རྗེའི་ར་བ་དང་། རྡོ་རྗེའི་ར་བའི་སྟེང་དུ་བར་
མཚམས་མེད་པར་དུམ་བུ་གཅིག་ཏུ་གྱུར་ཅིང་། སྟེང་རྡོ་རྗེའི་མདའི་དྲ་བ་དང་། འོག་རྡོ་་་
རྗེའི་བླ་རེས་བརྒྱན་པའི་རྡོ་རྗེའི་གུར་འབར་བའོ། །ཞེས་གསལ་བར་གསུངས་པའི་ཕྱིར་རོ། །
དེས་ན་ལུས་ཀྱི་སྤྱི་བོའི་རུས་པ་སྣ་ཚོགས་རྡོ་རྗེ། རྐང་མཐིལ་གྱི་རུས་པ་རྣམས་རྡོ་རྗེའི་ས་་་
གཞི། རྩིབ་རུས་རྡོ་རྗེའི་གུར་ལ་སོགས་པར་ལུང་འདིས་བསྙོན་དུ་མེད་པར་གྲུབ་པ་ཡིན་ནོ།།
ཞེས་བྲིས་པ་འདི་དག་ནི་མཆོག་ཏུ་བཞད་གད་དུ་འོས་པའི་ཅལ་ཅོལ་ཆེན་པོ་ཁོ་ན་སྟེ།



འདི་ལྟར་ཁོ་བོས་ནི། བུ་སྟོན་རིན་པོ་ཆེའི་གསུང་དེ་ཉིད་ཀྱི་དགོངས་པ་རྫོགས་པར་དྲིལ་་་
ནས་བཀོད་པ་ཡིན་གྱི། ཚིག་རིས་ཙམ་ཞིག་བཀོད་པ་མ་ཡིན་ལ། དེ་ཡང་སྤྱི་བོར་སྣ་ཚོགས་
རྡོ་རྗེ་ཞེས་སོགས་ཀྱིས་ལུས་དཀྱིལ་བསྟན་གྱི། དཀྱིལ་འཁོར་དུ་སྒོམ་ཚུལ་དེ་ནི། ཀྱེ་རྡོར་དང་
བདེ་མཆོག་དྲིལ་བུ་ལུས་དཀྱིལ་གྱི་སྐབས་གཉིས་ཀར་ཁྱད་པར་མེད་པར་བཀོད་པ་ལ་བདེ་
མཆོག་གི་སྐོར་གང་ན་ཡང་བཤད་པ་མི་འདུག་ཀྱང་། ཀྱི་རྡོར་སོགས་གཞན་གྱི་སྐབས་ཀྱི་རྒྱ་
གཞུང་ན་འདུག་པ་གཟིགས་པ་ཡིན་ན་ནི་བདེ་མཆོག་གི་སྐོར་གང་ན་འདུག་པ་མ་མཐོང་
ཡང་ཀྱི་རྡོར་ལྟ་བུ་གཞན། འདི་འདྲ་ཞིག་གི་རྒྱ་གཞུང་ན་འདུག་པ་བདེ་མཆོག་ལ་སྦྱར་བར་
འདུག་གོ་ཞེས་གདོན་མི་ཟ་བར་གསུང་བར་འགྱུར་བ་གོར་མ་ཆག་པ་ཡིན་པ་ལ། དེ་ལྟར་་
མ་གསུངས་པར། བདེ་མཆོག་གི་སྐོར་གང་ན་ཡང་འདུག་པ་མ་མཐོང་ངོ་ཞེས་པ་ཙམ་ཞིག་
གསུང་བ་ནི་རྒྱ་གཞུང་གཞན་ནས་བཤད་པ་ལྟ་སྨོས་ཀྱང་ཅི་དགོས་སོ་སྙམ་དུ་མཁས་པ་་་་
ཆེན་པོ་དེ་ཉིད་ཀྱི་དགོངས་པ་ལ་ཐེ་ཚོམ་མི་ཟ་བར་ཁོང་དུ་ཆུད་ནས། ཁོ་བོས་དེ་ལྟར་སྨྲས་
ལ། བདག་གི་རྗེ་ཙོང་ཁ་པ་ཆེན་པོས། འདོད་འཇོར་བོད་ཁ་ཅིག མིག་པཉྩ་རི་ཁའི་རྩིག་པ་
ཞེས་སོགས་འདོད་པ་ལ། མཁས་པ་དག་སྡོམ་པ་བཤད་པར། གོ་རིམ་བཞིན་དུ་ལུས་སྐྱེས་་
ནས། །རྡོ་རྗེ་ཕུར་བུ་ལྷན་ཅིག་སྐྱེས། །བཅིངས་པ་ཐིག་སྐུད་རབ་ཏུ་ལྡན། །ཤིན་ཏུ་མཚམས་
མེད་བསྟན་པར་བཅིངས། །གུར་ནི་རུས་པའི་འཕྲེང་བ་ཉིད། །ཅེས་པ་ཙམ་མ་གཏོགས་པ།
གཞན་བདེ་མཆོག་གི་སྐོར་གང་ནའང་འདུག་པ་མ་མཐོང་བ། ཞེས་གསུང་བ་ནི། དེ་བཞིན་
དུ་སྣང་སྟེ། བོད་ཀྱི་བཤད་པ་ལ་དེ་འདྲའི་རིགས་ཀྱི་ལུས་དཀྱིལ་བསྒོམ་པ་ཀུན་བརྟགས་་་་
མང་བར་སྣང་ངོ། །ཞེས་གསུངས་པའི་དོན་ཡང་དེ་ལྟར་ཡིན་ནོ། །ཁྱོད་ཀྱིས་འདི་སྐད་དུ།
བུ་སྟོན་ཐམས་ཅད་མཁྱེན་པས་བདེ་མཆོག་གི་སྐབས་སུ་དེ་ལྟར་འདོད་པ་ལ་དགག་པ་་་་
མཛད་པ་ཡིན་ཀྱང་། དོན་ལ་གནས་པའི་སྐྱོན་མེད་དེ། ཞེས་སྨྲས་ནས། དེའི་སྒྲུབ་བྱེད་་་་་
བསྲུང་འཁོར་ལུས་ལ་སྐྱེད་ཚུལ་ནི། སྔར་དྲངས་པའི་སྡོམ་པ་བཤད་པར། གུར་ནི་རུས་པའི་
འཕྲེང་བ་ཉིད། །ཅེས་ལུས་ཀྱི་རུས་པའི་འཕྲེང་བ་འབྲེལ་བ་རྣམས་ནི་རྡོ་རྗེའི་གུར་དུ་བཤད་
ལ། གུར་གྱི་དོན་ནི་རྡོ་རྗེའི་ས་གཞི་ལ་སོགས་པ་བསྲུང་འཁོར་ཐུན་མོང་བ་སྤྱིའི་མིང་ཡིན།



ཞེས་སྨྲས་པས་ནི་ལུས་ལ་བསྲུང་འཁོར་སོགས་བསྒོམ་ཚུལ་དེ་འདྲ་བ་དག སྡོམ་པ་བཤད་
པའི་ཚིག་དེ་ཙམ་མ་གཏོགས་པ་གཞན་བདེ་མཆོག་གི་ཆོས་སྐོར་གང་ནས་ཀྱང་མ་བཤད་་
པའི་སྐྱོན་མེད་དེ། བསྲུང་འཁོར་ལུས་ལ་སྐྱེད་པའི་ཚུལ་དེ་འདྲ་བ་སྡོམ་པ་བཤད་པའི་ཕྱིར་
ཞེས་སྨྲས་པར་སོང་བ་ལ་བསྙོན་དུ་ཅི་ཞིག་ཡོད། སྡོམ་པ་བཤད་པ་ལས་གཞན་ནས་མ་་་་
བསྟན་པ་མ་ཡིན་ཏེ། སྡོམ་པ་བཤད་པ་ནས་བཤད་པའི་ཕྱིར། ཞེས་པ་ལྟ་བུའི་སྒྲུབ་བྱེད་ནི།
ཐོག་མར་སྦྱོར་བ་སློབ་པ་ཞུགས་པའི་བྱིས་པ་ཆུང་ངུ་དག་ཀྱང་འགོད་པར་མི་བྱེད་ན། ངོ་་
ཚ་ཡོངས་སུ་བཏང་བ་ཁྱོད་ཀྱིས་འདི་ལྟ་བུའི་སྒྲུབ་བྱེད་འགོད་ཚུལ་སུ་ཞིག་གི་ཁ་ལས་་་་་
བཙལ་ཏེ་རྙེད། རྡོ་རྗེའི་གུར་པའི་ཚིག་དེ། བསྲུང་འཁོར་ཐུན་མོང་བ་སྤྱིའི་མིང་དུ་བཏགས་
ནས་སྨྲས་པ་ཡོད་ཀྱི། གུར་གྱི་དོན་བསྲུང་འཁོར་ཐུན་མོང་བ་སྤྱིའི་མིང་ག་ལ་ཡིན། མིང་་་
དང་དོན་གྱི་རྣམ་དབྱེ་ཙམ་གྱི་བརྡ་ལ་ཡང་མ་བྱང་བར་གྱ་ཚོམས་སུ་སྨྲ་བ་ནི་ཐུབ་ཆོད་དོ། །
གུར་བསྲུང་འཁོར་ཐུན་མོང་བའི་སྤྱིའི་མིང་ཡིན་པའི་ཤེས་བྱེད་དུ། སློབ་དཔོན་
ཨ་བྱཱ་ཀ་རས། ས་འོག་གི་མཐར་ཐུག་པ་ཇི་ལྟར་མངོན་པར་འདོད་པ་ཡི་རྒྱུར་ཞེས་སོགས་་
དེ་ཉིད་བཤད་པ་དྲངས་པ་ནི་གུར་ཞེས་པ་བསྲུང་འཁོར་ཐུན་མོང་བའི་ཆ་ཤས་གཅིག་གི་
སྒོས་མིང་དུ་སྦྱར་བའི་ལུང་དེ་སྤྱི་མིང་དུ་བཤད་པའི་ལུང་དུ་དྲངས་པས། མཁས་པའི་་་་
ལུགས་ཆ་གཅིག་ཙམ་གྱི་མགོ་མཇུག་གང་ཡིན་ཀྱང་རྟོགས་པའི་ནུས་པ་མེད་པ་གསལ་བར་
སྨྲས་ཏེ་འདི་ལྟར། ལུང་དེས་ནི་རྡོ་རྗེའི་ས་གཞི། རྡོ་རྗེའི་མེ་རི། རྡོ་རྗེའི་ར་བ། རྡོ་རྗེའི་མདའི་
དྲ་བ། རྡོ་རྗེའི་བླ་རེ་རྣམས་རང་རང་གི་སྒོས་མིང་གིས་གསལ་བར་རེ་རེ་ནས་སྨོས་ནས་་་་
བསྟན་པ་དེ་དག གུར་ཞེས་པའི་མིང་གཞན་གྱིས་སྐབས་དེར་བསྟན་པ་ལ་དགོས་པ་ཅུང་་་
ཟད་ཀྱང་མེད་ལ། སྐབས་དེར་རྡོ་རྗེའི་གུར་ཞེས་པ་ནི། འོག་ན་རྡོ་རྗེའི་བླ་རེ་ཡོད་ཅིང་།
སྟེང་ན་མདའི་དྲ་བ་ཡོད་པའི་བར་གྱི་མཆོད་རྟེན་གྱི་དབྱིབས་ཅན་གྱི་སྒོས་མིང་དུ་འཆད་
པར་བཞེད་ནས་སྟེང་རྡོ་རྗེའི་མདའི་དྲ་བ་དང་། འོག་རྡོ་རྗེའི་བླ་རེས་བརྒྱན་པའི་རྡོ་རྗེའི་་
གུར་འབར་བའོ། །ཞེས་དམིགས་ཕུག་ནས་གསལ་བར་གསུངས་སོ། །དེ་ཡང་རྣལ་འབྱོར་་་
རྫོགས་འཕྲེང་གི་དཀྱིལ་འཁོར་རྣམས་ཀྱི་ཐོག་མར་འཇམ་རྡོར་གྱི་སྐབས་འདིར་བསྲུང་་་་་



འཁོར་ཐུན་མོང་བའི་ཆ་རེ་རེ་ནས་རང་རང་གི་སྒོས་མིང་གིས་རྒྱས་པར་བཤད་ནས། །
དཀྱིལ་འཁོར་འོག་མ་རྣམས་སུ་བསྲུང་འཁོར་ཐུན་མོང་བ་སྒོམ་པར་སྟོན་དགོས་པའི་་་་་་
སྐབས་ཕལ་ཆེ་བར། རྡོ་རྗེའི་གུར་ཞེས་པ་ཕྱོགས་གཅིག་གི་མིང་གིས་བསྲུང་འཁོར་ཐུན་་་
མོང་བ་སྤྱི་ལ་བཏགས་ཏེ་ཚིག་ཚོགས་སྐྱུང་བའི་དགོས་པའི་སླད་དུ་ཐ་སྙད་དེ་ལྟར་སྦྱར་བ་
ཡིན་ཏེ། དེ་ཉིད་ལས་ཇི་སྐད་དུ། ཡེ་ཤེས་མཁའ་འགྲོ་མའི་དཀྱིལ་འཁོར་ནི་རྡོ་རྗེའི་གུར་གྱི་
ནང་དུ་སྣ་ཚོགས་པདྨ་དང་། སྣ་ཚོགས་རྡོ་རྗེའི་ལྟེ་བར་གནས་པའི་གཞལ་ཡས་ཁང་གི་་་་
དབུས་སུ་ཞེས་དང་། བཅུ་བདུན་གྱི་བདག་ཉིད་ཀྱི་དགྱེས་པ་རྡོ་རྗེའི་དཀྱིལ་འཁོར་རྡོ་རྗེའི་
གུར་གྱི་ནང་དུ་ཆོས་འབྱུང་གི་དཀྱིལ་ན་གནས་པའི་གཞལ་ཡས་ཁང་གི་དབུས་སུ། ཞེས་་་་་
སོགས་མང་དུ་གསུངས་པ་ལྟར་རོ། །དེ་བས་ན་ཁྱོད་ཉིད་ཀྱི་རྡོ་རྗེ་འཕྲེང་བ་སྐོར་གསུམ་གྱི་
དོན་ལ། སྨྲ་བ་ཇི་སྙེད་བྱེད་པ་དེ་ཐམས་ཅད་ནི་ངང་ཚུལ་འདི་ལྟ་བུ་ཁོ་ནའོ། །ཞེས་བློ་དང་
ལྡན་པ་དག་གིས་ཁོང་དུ་ཆུད་པར་བྱའོ། །གུར་ནི་རུས་པའི་འཕྲེང་བ་ཉིད། །ཅེས་པའི་གུར་
ཞེས་པ་དེ། ལུས་ལ་སྒོམ་རྒྱུའི་བསྲུང་འཁོར་ཐུན་མོང་བའི་སྤྱི་མིང་དུ་བྱས་པ་ན། ལུས་ལ་་་ ་
བསྲུང་འཁོར་ཐུན་མོང་བ་སྒོམ་རྒྱུ་ཐམས་ཅད་རུས་པའི་འཕྲེང་བ་ཉིད་ལས་སྒོམ་པར་་་་་
འདོད་དགོས་ཤིང་། དེས་ན་ལུས་ཀྱི་སྤྱི་བོའི་རུས་པ་སྣ་ཚོགས་རྡོ་རྗེ་ཞེས་སོགས་ཀྱི་དོན་་་་
འདི་ཉིད་ཁས་ཀྱང་བླང་དགོས་སོ། །དེ་ལྟ་ན་ཁྱོད་ཀྱི་ལུས་ལ་བསྲུང་འཁོར་བསྒོམ་པའི་ཚེ།
ལྤགས་པ་རྡོ་རྗེའི་གུར་དང་། བ་སྤུ་མདའི་དྲ་བ་སྐྲ་སེན་མེ་རིར་བསྒོམ་པར་སྨྲས་པ་དང་།
ཁས་བླངས་ཤིན་ཏུ་འགལ་ཏེ། པགས་པ་བ་སྤུ་སྐྲ་དང་བཅས་པ་རུས་པ་ཡིན་པར་ཤེས་ལྡན་
སུ་ཞིག་ཁས་ལེན། གུར་ནི་རུས་པའི་འཕྲེང་བ་ཉིད། །ཅེས་པའི་དོན་ཁྱོད་ཀྱི་འཆད་ཚུལ་དེ་
ལྟར་ན། ཚིག་རྐང་དེ་ཉིད་ཀྱིས་ལུས་ལ་བསྒོམ་པར་བྱ་བའི་བསྲུང་འཁོར་མཐའ་དག་་་་
བསྟན་པས། ཚིག་ཐ་མ་དེས་མ་བསྟན་པའི་དོན་གང་ཡང་། གོ་རིམ་བཞིན་དུ་ལུས་སྐྱེས་་་
ནས་ཞེས་སོགས་རྐང་བ་དང་པོ་བཞི་ལ་བསྟན་རྒྱུ་མེད་པར་འགྱུར་རོ། །ཡང་འདི་སྐད་ཅེས་
གཞལ་ཡས་ཁང་ལུས་ལ་སྐྱེད་ཚུལ་ཡང་། དཔལ་སམ་བྷུ་ཊའི་བརྟག་པ་དྲུག་པའི་རབ་བྱེད་
གསུམ་པར། ལུས་ནི་དཀྱིལ་འཁོར་ཉམས་དགའ་བར། །སྒོ་བཞིར་ཇི་སྐད་གསུངས་པའོ། །



རང་གི་ཡན་ལག་བརྒྱད་བྱུང་བས། །ཀ་བ་དེ་ཡིས་བསྐོར་ནས་གནས། །དངོས་པོ་ཀུན་གྱི་་་
མཉམ་པའི་ཕྱིར། །གྲུ་བཞི་བར་ནི་རབ་ཏུ་གྲགས། །སྐུ་གསུང་ཐུགས་ཀྱི་ངོ་བོ་ནི། །འཁོར་ལོ་
གསུམ་ནི་གཅིག་ཏུ་གསུངས། །རི་ནི་མགོ་བོའི་ཟེ་འབྲུ་ལ། །ཇི་ལྟར་རྩོམ་ཆེན་ལ་སོགས་རིམ།།
བླ་མའི་དུས་ཐབས་རིམ་ཉིད་ཀྱིས། །དེ་ནི་རྫོགས་པར་དཀྱིལ་འཁོར་གནས། །ཞེས་གསུངས་
ལ། དེའི་དོན་ནི་ལུས་མི་མཉམ་པ་མེད་པས་གཞལ་ཡས་ཁང་གྲུ་བཞི་སོགས་དངོས་སུ་་་
བཤད་པ་དང་། དངོས་སུ་མ་བཤད་ཀྱང་དོན་ལ་ཐོབ་པ་རྣམས། བླ་མ་བརྒྱུད་པའི་མན་་་་
ངག་ལས་ཇི་ལྟར་འབྱུང་བ་བཞིན་ཁ་བསྐངས་ནས་བསྒོམ་དགོས་པར་བཤད་ལ། ཇི་ལྟར་་་
ཁ་བསྐང་ཚུལ་བླ་མ་བརྒྱུད་པའི་སོ་སོའི་མན་ངག་གིས་མི་འདྲ་བ་དུ་མ་ཡོད་ཀྱང་། རྗེ་་་་
བཙུན་ས་སྐྱ་པའི་བླ་མ་ཆོས་ཀྱི་སྤྱན་དང་ལྡན་པ་རྣམས་ཀྱི་བཞེད་པ་འདི་སློབ་དཔོན་དགྲ་
ལས་རྣམ་རྒྱལ་གྱིས་ཀྱི་རྡོ་རྗེའི་གཞུང་དུ་བཤད་པ་བཞིན་བདེ་མཆོག་གི་སྐབས་སུ་ཡང་ཁ་
བསྐངས་པས་འགལ་བ་ཅི་ཞིག་ཡོད་ཅེས་བྲིས་ཤིང༌། བདེ་མཆོག་ལུས་དཀྱིལ་གྱི་སྐབས་སུ་
རྒྱུད་རྡོ་རྗེ་འཕྲེང་བར་བཤད་པས་ཁ་འགེངས་པའི་གཞན་ལུགས་སུ་སྒོམ་པ་བཀོད་ནས།
དེ་འགོག་པ་ན་བདེ་མཆོག་གི་ལུས་དཀྱིལ་གྱི་སྐབས་སུ་བཤད་རྒྱུད་རྡོ་རྗེ་འཕྲེང་བས་ཁ་་་་
བསྐངས་པ་ཡང་མི་འཐད་དེ་བདེ་མཆོག་གི་སྐབས་སུ་ནི་ལུས་འདོམ་གང་གྲུ་བཞི་མཉམ་པ།
གཞལ་ཡས་ཁང་གྲུ་བཞི་ཡིན་པར་སྔར་གྱི་སམ་བྷུ་ཊའི་ལུང་གིས་ཤེས་ཤིང་། མན་སྙེ་དང་་
དྷ་རི་ཀ་པས་གསུངས་པ་ལ། རྒྱུད་རྡོར་འཕྲེང་དུ་ལུས་ཀྱི་གཡས་གཡོན་དང་མདུན་རྒྱབ་་་
བཞི་གཞལ་ཡས་ཁང་གྲུ་བཞིར་གསུངས་པའི་ཕྱིར་དང་། བདེ་མཆོག་ཏུ་འབྱུང་བ་བཞིའི་་
རླུང་སྒོ་བཞིར་བཤད་དེ། གྲུབ་ཆེན་དྲིལ་བུ་ཞབས་ཀྱིས། ལུས་ནི་མཉམ་པ་སྒོ་བཞི་རླུང་། །
རྒྱན་རྣམས་རབ་མཛེས་ཧེ་རུ་ཀའི། །ལུས་ནི་དཀྱིལ་འཁོར་དུ་འདོད་དོ། །ཞེས་གསུངས་ལ།
རྒྱུད་རྡོར་འཕྲེང་དུ། ཁ་དང་སྣ་བུག་གཡས་གཡོན་འོག་སྒོ་སྟེ་སྟེང་འོག་གི་སྒོ་བཞི། དཀྱིལ་
འཁོར་གྱི་སྒོ་བཞིར་བཤད་པའི་ཕྱིར་རོ། །རྒྱུ་མཚན་དེ་རྣམས་ཀྱི་ཕྱིར་བདེ་མཆོག་གི་སྐབས་
སུ། རྒྱུད་རྡོར་འཕྲེང་གི་ཁ་བསྐངས་པ་མི་འཐད་པར་གྲུབ་ལ། མ་རྒྱུད་ནང་མཐུན་པའི་ཕྱིར།
ཀྱི་རྡོར་གྱི་ཆོས་སྐོར་ནས་ཁ་བསྐངས་པ་ཤིན་ཏུ་འཐད་པར་གྲུབ་པ་ཡིན་ནོ། །ཞེས་བྲིས་སོ། །



དེ་ལ་བརྗོད་པར་བྱ་སྟེ། སམ་བྷུ་ཊའི་ལུང་དྲངས་མ་ཐག་པའི་སྒོ་བཞིར་ཇི་སྐད་གསུངས་་་
པའོ། །ཞེས་པ་དེ་ཉིད་ཀྱིས། ཇི་སྐད་གསུངས་པའི་སྒོ་བཞི་ནི་སྔར་རབ་བྱེད་ཉི་ཤུ་པར།
གཙོ་བོ་དམ་པ་ཡི་ནི་སྒོ། །སྟེང་དང་འོག་ཏུ་རབ་ཏུ་གྲགས། །འོག་གི་སྒོ་ནི་རྣམ་པར་ཤེས། །
སྟེང་གི་སྒོ་ནི་དབྱིངས་ཉིད་དེ། །ཞེས་གསུངས་པའི་སྟེང་འོག་གི་སྒོ་བཞི་ལ་མན་ངག་སྙེ་མ་
ལས་བཤད་དེ། དེ་ཉིད་ལས་ཇི་སྐད་གསུངས་པ་ནི། བརྗོད་པའི་རིམ་པ་ལས་མ་འདས་པར་
ཏེ། ཉི་ཤུ་རྩ་བཞི་བར་ནི་ལུས་དང་ངག་གི་སྒོ་དག་དང་། སེམས་ཀྱི་སྒོ་ཡང་མཆོག་ཉིད་ཀྱི་
ས་ན་རྣམ་པ་གཉིས་སུ་བྱས་པ། ཞེས་སྒོ་བཞི་རྣམས་གསུངས་སོ། །ཞེས་བཤད་པས་སོ་དེ་་་
བས་ན་འདི་ལྟར། ཁྱོད་ཀྱིས་བདེ་དགྱེས་ཀྱི་གཞལ་ཡས་ཁང་ལུས་ལ་སྐྱེད་ཚུལ་སམ་བྷུ་ཊའི་
ལུང་དེའི་དོན་དུ་འཆད་པ་མི་འཐད་པར་ཐལ། ཁྱོད་ཀྱིས་གཞལ་ཡས་ཁང་ལུས་ལ་སྐྱེད་་་
ཚུལ་དེ་ལ་སྙིང་ག་ནས་རྒྱུ་བའི་འབྱུང་བ་བཞིའི་རླུང་སྒོ་བཞིར་སྐྱེད་པ་ཡིན་ཅིང་། སམ་བྷུ་
ཊའི་ལུང་དེའི་དོན་ལ་སྟེང་འོག་གི་སྒོ་བཞི། གཞལ་ཡས་ཁང་གི་སྒོ་བཞིར་སྐྱེད་པའི་ཕྱིར་རོ། །
དེ་ལ་ཁྱབ་པ་མེད་ན་བདེ་མཆོག་གི་སྐབས་སུ་ལུས་འདོམ་གང་གྲུ་བཞི་མཉམ་པ་གཞལ་་་་
ཡས་ཁང་གྲུ་བཞིར་བསྒོམ་པ་ཡིན་ཅིང་རྒྱུད་རྡོར་འཕྲེང་ལས་ལུས་ཀྱི་མདུན་རྒྱབ་དང་་་་
གཡས་གཡོན་བཞི། གཞལ་ཡས་ཁང་གྲུ་བཞིར་བཤད་པ་ལས། བདེ་མཆོག་གི་ལུས་དཀྱིལ་་
གྱི་སྐབས་སུ་རྒྱུད་རྡོར་འཕྲེང་ནས་ཁ་འགེངས་པ་མི་འཐད་པས་ཁྱབ་པ་ཡོད་པ་བུད། སམ་
བྷུ་ཊའི་ལུང་དོན་བརྗོད་མ་ཐག་པ་དེ་ལྟར་ཡིན་པའི་ཕྱིར། ལུང་དེ་ནི་ཁྱེད་རང་གི་འདོད་
པ་དེ་ཉིད་འགོག་བྱེད་དུ་དྲངས་པ་ཡིན་པར་ཟད་དོ། །
གྲུབ་ཆེན་རྡོ་རྗེ་དྲིལ་བུ་པས་མཛད་པའི་ལུས་དཀྱིལ་གྱི་སྒྲུབ་ཐབས་མར་དོས་་་་
བསྒྱུར་བ་ལས། སྒལ་ཚིགས་རི་རྒྱལ་དེ་བཞིན་ཏེ། །ལུས་ནི་མཉམ་པར་སྒོ་བཞི་པ། །རྒྱན་་་་་
རྣམས་རབ་མཛེས་ཧེ་རུ་ཀའི། །ལུས་ཀྱི་དཀྱིལ་འཁོར་ཉིད་དུ་འདོད། །ཅེས་འབྱུང་ཞིང༌། །
འགྱུར་གཞན་ལས། ལུས་ནི་མཉམ་པ་གྲུ་བཞི་པ། །ཅེས་འབྱུང་བ་ལ། ལུས་ནི་མཉམ་པ་སྒོ་་
བཞི་རླུང་། །ཞེས་ལུང་གི་ཚིག་ཤིན་ཏུ་ནོར་བ་དྲངས་ཏེ། སྒྲུབ་བྱེད་ཀྱིས་འཕངས་པས། ཅི་་
བྱ་གཏོལ་མེད་དུ་གྱུར་བ་གསལ་བར་མ་བྱེད་ཅིག སྙིང་ནས་རྒྱུ་བའི་རླུང་བཞི་སྒོ་བཞིར་་་
10



སྐྱེད་པར་སྨྲས་པས་ནི། བདེ་མཆོག་གི་ལུས་དཀྱིལ་ལ་སྒོ་བཞི་ལུས་ཀྱི་གནས་གང་དུ་སྐྱེད་པ་
ཙམ་ཡང་མ་ཤེས་སོ། །བཤད་རྒྱུད་རྡོ་རྗེ་འཕྲེང་བར། སྟེང་འོག་སྒོ་ཡི་དབྱེ་བ་ཡིས། །སྒོ་བཞི་
ཞེས་ནི་བཤད་པ་ཡིན། །ཞེས་པའི་དོན་ཁ་སྣ་བཤང་གཅིའི་ལམ་གྱི་བུག་པ་བཞི་སྒོ་བཞིར་་
བཤད་པ་མ་ཤེས་པར། ཁ་དང་སྣ་བུག་གཡས་གཡོན་དང་འོག་སྒོ་བཞི་ལ་སྒོ་བཞིར་བཤད་
པར་སྨྲས་པས། རྒྱུད་ཀྱི་རྡོ་རྗེའི་ཚིག་མཐའ་དག་ཕོ་ཚོད་འབའ་ཞིག་གི་སྙིང་ཁམས་ལྷུར་་་་
བླངས་ཏེ་འཆད་པ་གསལ་བར་བྱས་སོ། །བདེ་དགྱེས་ཀྱི་ལུས་དཀྱིལ་སྒོམ་པའི་ལུས་རྟེན་གྱི་
དཀྱིལ་འཁོར་དུ་བསྒོམ་ཚུལ་བླ་མའི་མན་ངག་གིས་ཁ་འགེངས་པ་ན། སློབ་དཔོན་དགྲ་་་་
ལས་རྣམ་རྒྱལ་གྱི་གཞུང་དུ་བཤད་པ་བཞིན་ཁ་འགེངས་པ། རྗེ་བཙུན་ས་སྐྱ་པ་གོང་མ་་་་
རྣམས་ཀྱི་བཞེད་པ་གཏན་མིན་པའི་ཚུལ་འོག་ཏུ་འཆད་དོ། །ཡང་འདི་སྐད་ཅེས། གལ་ཏེ་
བདེ་མཆོག་གི་གཞུང་དུ་མ་བཤད་པ་ཀྱི་རྡོར་ནས་ཁ་བསྐང་དུ་མི་རུང་ངོ་སྙམ་ན། དེ་ལྟ་ན་
ཁྱེད་རང་གི་བདེ་མཆོག་གི་ལུས་དཀྱིལ་གྱི་སྐབས་ཐམས་ཅད་དུ། བཤད་རྒྱུད་རྡོ་རྗེ་འཕྲེང་
བ་ནས་བཤད་པ་ལྟར་ལུས་ནི་གཞལ་ཡས་ཁང་དུ་གྱུར། །སངས་རྒྱས་ཀུན་གྱིས་ཡང་དག་་་
བརྟེན། །ཞེས་པ་ནས། ཕུང་པོ་ལྔ་ནི་ཡང་དག་ལ། །རྣམ་དག་ཁ་དོག་ལྔར་ནི་དབྱེ། །དེ་དག་
གཞལ་ཡས་ཁང་དུ་སྒོམས། །ཞེས་པའི་བར་གྱི་ཅི་རིགས་པ་ཁ་བསྐངས་ལ་གསལ་གདབ། །
ཅེས་པ་ཡང་མི་འཐད་པར་འགྱུར་ཏེ། བདེ་མཆོག་གི་གཞུང་དུ་དངོས་སུ་མ་བཤད་པ་་་་
གསང་འདུས་ཀྱི་བཤད་རྒྱུད་ནས་ཁ་བསྐངས་པའི་ཕྱིར་རོ། །ཞེས་སུག་རིས་སུ་བྱས་སོ། །
བདག་གི་རྗེ་བླ་མས། ལུ་ཨི་པའི་སྒྲུབ་ཐབས་ཀྱི་རྣམ་བཤད་འདོད་འཇོར། དེ་བས་གཞལ་་
ཡས་ཁང་བསྐྱེད་པ་ལ། རྡོ་རྗེ་འཕྲེང་བར་ལུས་ཀྱི་ཆ་དུ་མ་ཞིག གཞལ་ཡས་ཁང་གི་ཆ་སོ་་་
སོར་སྐྱེད་པར་གསུངས་པ་རྒྱས་པའི་ལུགས་ཡིན་ལ། འདིར་ནི་དཔེར་ན་ཧཱུཾ་ཡིག་གཅིག་པུ་
ལས་ཕྱིའི་གཞལ་ཡས་ཁང་ཐམས་ཅད་སྐྱེད་པ་བཞིན་དུ་དྲིལ་བུ་པས། ལུས་ནི་མཉམ་པ་གྲུ་
བཞི་པ། །རྒྱན་རྣམས་རབ་མཛེས་ཧེ་རུ་ཀའི། །ལུས་ཀྱི་དཀྱིལ་འཁོར་ཉིད་དུ་འདོད། །ཅེས་་
ལུས་འདོམ་གང་ཡན་མན་དང་ཕན་ཚུན་དུ་མཉམ་པ་ལས་ངོས་བཞི་མཉམ་པའི་གཞལ་་་
ཡས་ཁང་གྲུ་བཞི་པ་བསྐྱེད་པ་དང་། ཕ་གུ་དང་དྲ་ཕྱེད་སོགས་ཀྱི་རྒྱན་གྱིས་རབ་ཏུ་མཛེས་



པའི་ཧེ་རུ་ཀའི་རྟེན་གྱི་ལུས་དཀྱིལ་བསྒོམ་པར་བཤད་པ་ནི་བསྡུས་པའོ། །ཞེས་བཤད་རྒྱུད་
རྡོ་རྗེ་འཕྲེང་བར་བཤད་པའི་ལུས་རྟེན་གྱི་དཀྱིལ་འཁོར་དུ་སྒོམ་ཚུལ་དང་། བདེ་མཆོག་ལོ་
དྲིལ་གྱི་ལུས་རྟེན་གྱི་དཀྱིལ་འཁོར་དུ་བསྐྱེད་ཚུལ་མི་འདྲ་བར་དངོས་སུ་གསུངས་ཀྱི། བདེ་
མཆོག་གི་སྐབས་སུ་རྡོ་རྗེ་འཕྲེང་བ་ནས་བཤད་པ་དེ་དག་གིས། ཅི་རིགས་པར་ཁ་བསྐངས་
ནས་གསལ་གདབ། ཅེས་པའི་ཚིག་ཟུར་ཙམ་ཡང་གང་དུའང་མ་གསུངས་ན་མངོན་སུམ་ལ་
བསྙོན་པའི་རྫུན་གྱི་ཚིག་འདི་འདྲ་བ་དག་རང་དབང་ཅུང་ཟད་ཡོད་པ་སུ་ཡང་སྨྲས་པར་
མི་བྱེད་མོད། ཁྱོད་ནི་དུར་ཁྲོད་དུ་བརྒྱལ་བའི་ཝ་སྐྱེས་ལྟར་སུ་ཞིག་གིས་རང་དབང་མེད་་་་
པར་བྱས་པ་སྨྲོས་ཤིག དེའི་འོག་ཏུ་བརྟེན་པ་ལུས་དཀྱིལ་ལ་རྩོད་པ་སྤང་བར་རློམས་ནས་
ཕྱི་དཀྱིལ་དང་ལུས་དཀྱིལ་ལྷ་གྲངས་མ་མཐུན་པའི་རྩོད་པ་སྤང་བ། ཕྱི་ནང་ཐུན་མོང་བའི་
ལྷ་མེད་པའི་རྩོད་པ་སྤང་བ། ལུས་དཀྱིལ་དང་ལུས་ལ་ལྷ་འགོད་པའི་ཁྱད་པར་མ་ཕྱེད་པའི་
རྩོད་པ་སྤང་བ་གསུམ་བྱས་ནས། ཕྱིའི་དཀྱིལ་འཁོར་ལ་ལྷ་དགུ་ལས་མེད་པ་ལ། ལུས་དཀྱིལ་
གྱི་ལྷ་བརྒྱ་ལྔ་བཅུ་རྩ་བདུན་ལ་སོགས་པ་བཀོད་ཅིང་། ཞེས་ཁོ་བོས་བྲིས་པ་འགོག་པའི་་་
སླད་དུ་དཀའ་བ་ལྷུར་བླངས་པའི་བབ་ཅོལ་མང་དུ་སྨྲས་པས་ནི། དགག་སྒྲུབ་ཀྱིས་བརྡ་་་
བཏགས་པ་ཙམ་ལ་བློ་ཁ་ཕྱོགས་པ་ཡན་ཆད་ཐམས་ཅད་མཆོག་ཏུ་ངོ་ཚ་བར་བྱེད་པའི་ཆོ་
ངེ་སྔོན་མེད་པ་སྟེ། འདི་ལྟར་ཕྱིའི་དཀྱིལ་འཁོར་ལ་ལྷ་དགུ་ལས་མེད་པ་ལ་ཞེས་པ་ནས་་་་
བོད་ཀྱི་ལུས་དཀྱིལ་སྒྲུབ་ཚུལ་རྣམས་ལ་སྣང་སྟེ། ཞེས་བྱ་བའི་བར་འདི་ཉིད་ཀྱི་རྡོ་རྗེའི་ལུས་
དཀྱིལ་མི་འཐད་པའི་སྒྲུབ་བྱེད་ཀྱི་རྟགས་སྦྱོར་བཀོད་པ་དང་། འཐད་པ་འགོག་པའི་ཐལ་
སྦྱོར་བཀོད་པ་གང་ཡང་མིན་གྱི། ལུས་དཀྱིལ་དང་། ལུས་ལ་ལྷ་འཁོད་པ་ཙམ་གྱི་ཁྱད་པར་
ཡང་མ་ཕྱེད་པར་ལུས་དཀྱིལ་སྒོམ་ཚུལ་མཆོག་ཏུ་སྨྲ་བ་དག་མི་འཐད་ཅེས་པའི་དམ་་་་་་
བཅའ་ཙམ་ཞིག་སྨྲས་ནས། མི་འཐད་པའི་སྒྲུབ་བྱེད་འཐད་པ་འགོག་པའི་དགག་སྒྲུབ་་་་་
འདིར་མ་སྤྲོས་སོ། །ཞེས་བྱ་བའི་དོན་ཡིན་མོད་ཀྱི་དེ་ལྟ་ན་ཡང་ཚིག་འདི་དག་ཁོ་བོས་ཁྱོད་
ཀྱིས་ལུས་དཀྱིལ་སྒོམ་ཚུལ་དེ་འཐད་པ་འགོག་པའི་སྦྱོར་བ་བཀོད་པ་ཡིན་ནོ་ཞེས། ནན་་་་་
གྱིས་ཁྱོད་འདི་འདོད་ཅེས་པ། གསལ་བར་དབང་ཕྱུག་སྤྱོད་པ་ཡིན་ཞེས་བྱ་བའི་ངང་ཚུལ་



ལྷུར་ལེན་པ་ཁྱོད་ལ། ཁོ་བོས་སྦྱོར་བ་བཀོད་པར་ཁས་བླངས་ལ་སྨྲ་བར་བྱ་ཡིས། རྟགས་་་་
གསལ་དང་ཁྱབ་པའི་རྣམ་དབྱེ་ཙམ་ཡང་མི་ཤེས་ཤིང་། མ་བསླབས་པར་དགག་སྒྲུབ་ལ་་་
ཞུགས་ནས་རང་ཉིད་འཚོང་བ་ཁྱོད་ནི་དམུས་ལོང་གཟུགས་ལ་ལྟ་བ་དང་མཚུངས་མོད་་་
ཀྱང་། དགག་སྒྲུབ་བགྱི་བར་ཅུང་ཟད་བློ་ཁ་ཕྱོགས་པའི་གཞོན་ནུ་ལས་དང་པོ་བ་ཡན་ཆད་
ཐམས་ཅད་ཀྱིས་ཁོ་བོའི་ཚིག་འདི་ལ་བརྟག་པར་བྱོས་ཤིག ཁོ་བོས་སྔར་ཡི་གེར་བཀོད་པ་
འདི་ཐལ་སྦྱོར་དུ་བྱེད་ན་ནི། འདི་ལྟར་འགྱུར་ཏེ། ཁྱེད་ཀྱིས་མན་ངག་མཆོག་ཏུ་མིང་་་་
བཏགས་པའི་ལུས་དཀྱིལ་སྒྲུབ་ཚུལ་འདི་མུན་སྤྲུལ་ཡིན་པར་ཐལ། ཕྱིའི་དཀྱིལ་འཁོར་ལ་ལྷ་
དགུ་ལས་མེད་པ་ལ། ལུས་ལ་ལྷ་བརྒྱ་ལྔ་བཅུ་རྩ་བདུན་ལ་སོགས་པ་བཀོད་ཅིང༌། ལུས་་་་་་
དཀྱིལ་གྱི་ལྷའི་ནང་ན་ཕྱི་དཀྱིལ་ལ་བཀོད་པ་དང་ཐུན་མོང་བའི་ལྷ་གཅིག་ཀྱང་མེད་པ་་་་
སོགས་ཀྱི་ཚུལ་འདི་རྒྱུད་རྒྱ་གཞུང་གང་ནས་ཀྱང་མ་བཤད་ཅིང་། དོན་ཐོབ་ལ་མེད་ཀྱང་་་་
ལུས་དཀྱིལ་དང་ལུས་ལ་ལྷ་བཀོད་པའི་ཁྱད་པར་ཙམ་ཡང་མ་ཕྱེད་པའི་བློས་བཏགས་ཡིན་
པའི་ཕྱིར། ཞེས་བྱ་བར་འགྱུར་བ་ཡིན་ནོ། །དེའི་ཚེ་ལུས་དཀྱིལ་སྒྲུབ་ཚུལ་དེ་མི་འཐད་པར་
ཐལ། ཕྱིའི་དཀྱིལ་འཁོར་ལ་ལྷ་དགུ་མེད་པ་ལ། ལུས་དཀྱིལ་ལ་ལྷ་བརྒྱ་ལྔ་བཅུ་རྩ་བདུན་ལ་
སོགས་པ་བཀོད་པའི་ཕྱིར། ཞེས་སྨྲས་པར་འགྲོ་དགོས་པ་ཨེ་ཡིན། དེར་འགྲོ་མི་དགོས་ན་་
ཁྱེད་ཀྱིས་ཕྱི་དཀྱིལ་གྱི་ལྷ་གྲངས་ལས་ནང་ལུས་ཀྱི་མང་བ་མི་རུང་ན། ཞེས་སྨྲས་ནས་དེ་ལ་
དགག་པ་མང་དུ་སྨྲས་པ་འདི་དག་ཐམས་ཅད་སུ་ཞིག་གི་ཁས་ལེན་འགོག་པ་སྨྲོས་ཤིག་
ཁས་ལེན་མཁན་མེད་པ་འབའ་ཞིག་བཀག་ནས་ནམ་མཁའ་ལྡིང་བའི་དཀའ་ཐུབ་ལ་་་་་་
གནས་སམ་ཅི། དེར་འགྲོ་དགོས་ན་ནི། དངོས་པོའི་བྱེ་བྲག་ཡིན་པར་ཐལ། དངོས་པོ་ཡིན།
དངོས་པོ་དང་བདག་གཅིག་ཏུ་འབྲེལ། ཁྱོད་མ་ཡིན་ཞིང་དངོས་པོ་ཡིན་པ་དུ་མ་གྲུབ་པའི་
ཕྱིར། ཞེས་བཀོད་པ་ན་དངོས་པོའི་བྱེ་བྲག་ཡིན་པར་ཐལ། དངོས་པོ་ཡིན་པའི་ཕྱིར། ཞེས་
པའི་ཁྱབ་པ་ཁས་བླངས་པར་འགྲོ་དགོས་སོ་ཞེས་ཟེར་བ་དང་ཁྱད་པར་ཅི་ཞིག་ཡོད། ཨེ་མ་
འདི་ལྟ་བུ་ཡང་དགག་སྒྲུབ་ཀྱི་ཡི་གེ་འགོད་པ་ལ་ཞུགས་སོ། །གཞན་ཡང་ཕྱིའི་དཀྱིལ་འཁོར་
ལ་ལྷ་དགུ་ལས་མེད་པ་ལ། ལུས་ལ་ལྷ་བརྒྱ་ལྔ་བཅུ་རྩ་བདུན་ལ་སོགས་པ་བཀོད་ཅིང་ལུས་
13



དཀྱིལ་གྱི་ལྷའི་ནང་ན་ཕྱི་དཀྱིལ་ལ་བཀོད་པ་དང་ཐུན་མོང་བའི་ལྷ་གཅིག་ཀྱང་མེད་པ་་་་
སོགས་རྒྱུད་རྒྱ་གཞུང་ཚད་ལྡན་གང་ནས་ཀྱང་མ་བཤད་ཅིང་། ཞེས་སྨྲས་པ་ན། ཕྱིའི་དཀྱིལ་
འཁོར་ལ་ལྷ་དགུ་ལས་མེད་པ་ལ། ལུས་ལ་ལྷ་བརྒྱ་ལྔ་བཅུ་རྩ་བདུན་ལ་སོགས་པ་བཀོད་་་
རྒྱུད་རྒྱ་གཞུང་ཚད་ལྡན་གང་ནས་ཀྱང་མ་བཤད་པའི་ཕྱིར་ཞེས་ཁས་བླངས་དགོས་པ་ཨེ་་་
ཡིན། མི་དགོས་ན་ཕྱི་དང་ལུས་དཀྱིལ་གྱི་ལྷ་གྲངས་མི་མཐུན་པ་རྒྱུད་རྒྱ་གཞུང་ནས་མ་་་་
བཤད་པ་ཁོ་བོས་གང་དུ་ཁས་བླངས་པ་སྨྲོས་ཤིག དེ་ལྟར་དགོས་ན། དམར་འབར་བའི་མེ་
ཡིན་ཞིང་ཚ་བའི་རེག་བྱས་སྟོང་བ་གཞི་མ་གྲུབ་པར་ཁས་བླངས་ན། དམར་འབར་བའི་མེ་
ཡིན་པ་གཞི་མ་གྲུབ་པར་ཁས་བླངས་དགོས་པར་ཐལ་ལོ། །དེར་མ་ཟད་ཕྱི་ནང་གི་དཀྱིལ་
འཁོར་གྱི་ལྷ་གྲངས་མི་མཐུན་པའི་ལུས་དཀྱིལ་གྱི་རྣམ་གཞག་བྱས་པ་ཞིག་མི་འཐད་པར་
སྨྲས་ན་ཕྱི་ནང་གི་ལྷ་གྲངས་མི་མཐུན་པ་ཐམས་ཅད་མི་འཐད་པར་སྨྲ་ཨེ་དགོས། མི་དགོས་
ན་ཁོ་བོས་ཕྱི་དཀྱིལ་ལ་ལྷ་དགུ་ལས་མེད་པ་ལ་ལུས་ལ་ལྷ་བརྒྱ་ལྔ་བཅུ་རྩ་བདུན་ལ་སོགས་
པ་བཀོད་པའི་ཀྱེ་རྡོར་གྱི་ལུས་དཀྱིལ་རྒྱ་གཞུང་ཚད་ལྡན་གང་ནས་ཀྱང་མ་བཤད། ཅེས་་་་
སྨྲས་པའི་དབང་དུ་བྱས་ཀྱང་དེ་ཙམ་གྱིས་སྤྱིར་ཕྱི་ནང་གི་ལྷ་གྲངས་མི་མཐུན་པ་མི་འཐད་
པར་ཁས་བླངས་པའི་རྒྱུ་མཚན་གང་ཡིན། དེ་ཡང་ཁོ་བོས་ཁས་མ་བླངས་ན་ཁྱོད་ཀྱིས་བདེ་
མཆོག་ལ་ཕྱི་ནང་གི་ལྷ་གྲངས་མི་མཐུན་པ་ཡོད་པ་སོགས་དུ་མ་ཞིག་ཁོ་བོ་ཅག་ལ་གནོད་་་
བྱེད་དུ་བཀོད་པ་ཐམས་ཅད་འབྲེལ་མེད་ཀྱི་བླ་བརྡོལ་འབའ་ཞིག་ཏུ་གྱུར་བ་གསལ་བར་
བྱས་སོ། །དེ་བས་ན་ཕྱི་དཀྱིལ་དང་ལུས་དཀྱིལ་གྱི་ལྷ་གྲངས་མི་མཐུན་པའི་རྣམ་གཞག་རྒྱ་་
གཞུང་ཚད་ལྡན་གང་ནས་ཀྱང་མ་བཤད་པར་ཁོ་བོ་ཅག་གིས་སྐབས་གང་དུ་ཡང་། དངོས་
ཤུགས་གང་ལ་ཡང་ཁས་མ་བླངས་ཤིང་། བདེ་མཆོག་དྲིལ་བུ་པའི་ལུས་དཀྱིལ་སྒོམ་པའི་ཚེ་
ཕྱི་དཀྱིལ་ལ་བཀོད་པ་ཧེ་རུ་ཀ་ཡབ་ཡུམ་ལས་མེད་ཀྱང་ལུས་ལ་བཀོད་པའི་ལྷ་དྲུག་ཅུ་རྩ་་
གཉིས་ཡོད་པ་ནི། ཁོ་བོ་ཅག་གི་འདོད་པ་གཏིང་ཚུགས་པ་ཡིན་པས་དཀྱིལ་འཁོར་གང་ལ་
ཡང་ཕྱི་ནང་གི་ལྷ་གྲངས་མཐུན་དགོས་པ་རྨི་ལམ་དུ་ཡང་ཁས་མི་ལེན་ནོ། །དེའི་ཕྱིར་ཕྱི་་་
ནང་གི་ལྷ་གྲངས་མི་མཐུན་པ་ཡོད་པར་ད་རི་ཀ་བ་སོགས་དུ་མའི་ལུང་གིས་བསྒྲུབ་པའི་ས་



ངལ་བ་བྱས་པ་ཐམས་ཅད་ནི་དོན་མེད་པར་དུབ་པ་ལྷུར་ལེན་པ་འབའ་ཞིག་ཏུ་ཟད་དོ། །
ཡང་འདི་སྐད་ཅེས་སློབ་དཔོན་ཨ་བྷུས་ཀྱི་རྡོར་ལྷ་དགུ། བདག་མེད་ལྷ་མོ་བཅོ་ལྔ།
ཡེ་ཤེས་མཁའ་འགྲོ་ལྷ་བཅུ་གསུམ། སངས་རྒྱས་མཉམ་སྦྱོར་ལྷ་ཉི་ཤུ་རྩ་བཞི། རྡོ་རྗེ་བདུད་
རྩི་ལྷ་དགུ་རྣམས་ལ། ནང་དཀྱིལ་ལ་ལྷ་ཉི་ཤུ་རྩ་བཞི་དང་རྩ་དགུ་བཀོད་པ་རྣམས་ཀྱང་མི་
འཐད་པར་འགྱུར་ཏེ། ཕྱི་ནང་གི་ལྷ་གྲངས་མི་མཐུན་པའི་ཕྱིར་རོ། །རྟགས་གྲུབ་སྟེ། མན་སྙེ་
ཉེར་གཉིས་པར་འདིར་མ་ཡ་ལ་སོགས་པའི་གནས་བརྒྱད་རྣམས་ནི་ཐུགས་ཀྱི་འཁོར་ལོའོ།།
ཀ་མ་རུ་པ་ལ་སོགས་པ་བརྒྱད་རྣམས་གསུང་གི་འཁོར་ལོའོ། །ཡི་དྭགས་གནས་ལ་སོགས་པ་
བརྒྱད་རྣམས་སྐུའི་འཁོར་ལོའོ། །འཁོར་ལོ་འདི་རྣམས་སུ་གང་རྡོ་རྗེ་སེམས་དཔའི་དཀྱིལ་་
འཁོར་དུ་རྡོ་རྗེ་དྲག་མོ་ལ་སོགས་པའི་ལྷ་མོ་རྣམས་དང་། གང་ཡང་རིགས་པའི་རྒྱལ་པོ་་་
དཀྱིལ་འཁོར་དུ་རབ་གཏུམ་མ་ལ་སོགས་པ་རྣམས་དང་། གང་ཡང་ཀྱེ་རྡོ་རྗེའི་དཀྱིལ་་་་་
འཁོར་དང་། བདག་མེད་མའི་དཀྱིལ་འཁོར་དུ་གོ་རཱི་ལ་སོགས་པ་རྣམས་དང༌། ཡེ་ཤེས་་་་
མཁའ་འགྲོའི་དཀྱིལ་འཁོར་དུ་སེང་གེ་མ་ལ་སོགས་པ་རྣམས་དང་། གང་ཡང་སངས་རྒྱས་
ཐམས་ཅད་མཉམ་པར་སྦྱོར་བའི་མཁའ་འགྲོ་མ་དྲ་བ་སྡོམ་པར་སྡོམ་པ་མོ་དང་། ཀི་ལི་ཀི་
ལི་མ་ལ་སོགས་པ་རྣམས་དང་། གང་ཡང་རྡོ་རྗེ་བདུད་རྩིའི་ཟླ་བའི་རི་མོ་ལ་སོགས་པ་་་་་
རྣམས་ཏེ། དེ་རྣམས་ཐམས་ཅད་ཉི་ཤུ་རྩ་བཞིའི་རང་བཞིན་དུ་གནས་པ་རྣམས་སོ། །གང་
སྤྱན་མ་ལ་སོགས་པ་རྣམས་དང་། མཁའ་འགྲོ་མ་ལ་སོགས་པ་རྣམས་དང་། རྡོ་རྗེ་མ་ལ་་་་
སོགས་པ་རྣམས་དང་། རྡོ་རྗེ་མཁའ་འགྲོ་མ་ལ་སོགས་པ་རྣམས་ཏེ། དེ་རྣམས་ནི་གསུམ་་་་
བསྐོར་མ་ལ་སོགས་པ་རྩ་བཞིའི་རང་བཞིན་ནོ། །རྐྱང་མ་དང་། རོ་མ་དང་། ཀུན་དར་མ་་་
རྣམས་ནི་རྡོ་རྗེ་བསྙེམས་མ་དང་། ཕག་མོ་དང་། བདག་མེད་མ་དང་། ཡེ་ཤེས་མཁའ་འགྲོ་
མའི་རང་བཞིན་རྣམས་སོ། །ཡང་ན་འདིས་ཅི་སྟེ་གདུལ་བྱའི་བསམ་པའི་དབང་ལས་ལྷ་་་
མོའི་ཁྱད་པར་རྣམ་པར་བཞག་པ་ལས་གང་ཅི་ཡང་རུང་བ་རྣལ་འབྱོར་དང་རྣལ་འབྱོར་་
མའི་རྒྱུད་རྣམས་སུ། རྡོ་རྗེ་ལྷ་མོ་གསུངས་པ་དཔག་ཏུ་མེད་པ་དེ་རྣམས་ཐམས་ཅད་ཀྱང་སོ་
སོར་འཁོར་དང་བཅས་པའི་རྩ་གཉིས་ཀྱི་རང་བཞིན་རྣམས་སུ་ཤེས་པར་བྱའོ། །ཞེས་་་་་
15



བཤད་པའི་རི་མོ་ཞེས་བྲིས་པའི་ཡི་གེའི་རི་མོས་རང་གི་ནང་གི་རི་མོ་མ་སྦས་པ་ཉིད་དུ་་་་
གསལ་བར་བྱས་སོ། །འདི་ལ་ནི་ཤིན་ཏུ་རྨོངས་པའི་བྱེད་པོས་སྤྲུལ་པའི་ནོར་བའི་རྣམ་་་་་
འགྱུར་ཆེས་ཆེ་བ་དུ་མ་ཞིག་ཚོགས་པ་སྟེ། འདི་ལྟར་མན་སྙེའི་ཚིག་ཇི་སྐད་དྲངས་པ་འདིས་
ནི་ཀྱེ་རྡོ་རྗེ་ལ་སོགས་པའི་དཀྱིལ་འཁོར་གྱི་ལྷའི་ནང་དུ་བཤད་པའི་ལྷ་མོ་དེ་དག་ནང་དུ་
སྦྱར་བའི་ངེས་དོན་གྱི་བཤད་པ་བྱས་པ་ན། རྩ་དེ་དང་དེའི་རང་བཞིན་ཡིན་པར་བཤད་པ་
ཙམ་ཡིན་གྱི་རྩ་དེ་དག་ཡོངས་སུ་གྱུར་པ་ལས་ལྷ་མོ་དེ་དང་དེར་སྒོམ་པ་དང་། རྩ་དེ་དང་
དེའི་གནས་སུ་ལྷ་མོ་དེ་དང་དེར་སྐུ་མདོག་ཐ་དད་པ་ཞལ་ཕྱག་གི་རྣམ་པ་ཅན་སྒོམ་པར་
སྟོན་པའི་ཚིག་ཟུར་ཙམ་ཡང་མེད་ཅིང་། འདི་ནི་རྫོགས་རིམ་ལ་སྦྱར་བའི་ངེས་དོན་སྟོན་་་
པའི་ཚིག་ཡིན་གྱི། བསྐྱེད་རིམ་གྱི་ཆ་གང་ཡང་སྟོན་པ་མིན་པས། སམ་བྷུ་ཊའི་གཞུང་རྩ་བ་
དང་། མན་སྙེ་གཉིས་ཀའི་བརྗོད་བྱ་གང་སྟོན་པའི་ཕྱོགས་ཙམ་ཡང་མ་རིག་པར་འགྲོན་པོ་
མྱ་ངམ་གྱི་ཐང་དུ་སླེབ་པ་ལྟར་གྱུར་ཏོ། །དེ་ལ་རབ་བྱེད་འདིར་ནི་གཙོ་བོར་རྫོགས་རིམ་གྱི་
ཡན་ལག་གཏན་ལ་འབེབས་པ་ཡིན་ཞིང་། དེ་ཡང་སྐུ་གསུང་ཐུགས་ཀྱི་དབྱེ་བ་ཡིས། །ཉི་ཤུ་
རྩ་བཞི་ཉེ་བར་བརྗོད། །ཅེས་སོགས་ཀྱིས་ལུས་ཀྱི་རྩའི་གཙོ་མོ་རྣམས་ངོས་བཟུང་ནས་དེ་་་
དག་གནས་དང་ཉེ་བའི་གནས་ལ་སོགས་པར་ཇི་ལྟར་འཇོག་ཚུལ་དང༌། རྩ་གང་ནས་་་་་་
ཁམས་གང་འབབ་པ་སོགས་རྒྱས་པར་གསུངས་པ་རྣམས་བཤད་ཟིན་པའི་མཇུག་ཏུ་མན་
ངག་སྙེ་མས་རྩ་དེ་དག་རྣལ་འབྱོར་མའི་རང་བཞིན་དུ་བཤད་པའི་སྒོ་ནས་རྣལ་འབྱོར་་་་
མའི་རྒྱུད་དུ་རྩ་འདི་དག་ལ་མཁའ་འགྲོ་མའི་ཚོགས་དང་། མཁའ་འགྲོ་མའི་དྲ་བར་་་་་
གསུངས་པ་དག་གི་དོན་འཆད་པ་ཡིན་ལ། དེ་ཡང་ཀྱི་རྡོ་རྗེ། བདེ་མཆོག་རྡོར་སེམས།
རིགས་པའི་རྒྱལ་པོ། ཡེ་ཤེས་མཁའ་འགྲོ་མ། སངས་རྒྱས་མཉམ་སྦྱོར། རྡོ་རྗེ་བདུད་རྩི་ལ་་་་་
སོགས་པ་བླ་མེད་ཀྱི་དཀྱིལ་འཁོར་རྣམས་སུ་བཤད་པའི་རྣལ་འབྱོར་མ་ལྷ་མོའི་ཚོགས་་་་་
ཐམས་ཅད་ནི་ངེས་དོན་རྫོགས་རིམ་གྱི་དཀྱིལ་འཁོར་འཆད་པའི་ཆེད་དུ། ནང་བཤད་བྱས་
པ་ན་ལུས་ཀྱི་རྩ་དེ་དག་ལ་བཤད་ནས། རྩ་དེ་རྣམས་ལྷ་མོ་དེ་དག་གི་རང་བཞིན་དུ་བཤད་
ཅིང་། དེའི་ཚེ་དྲ་བའམ་ཚོགས་པ་ནི་འདུས་པའི་དོན་ཏེ་གང་དང་འདུས་ན་བྱང་སེམས་



དཀར་པོ་ཞུ་ནས་རྩ་དེ་དག་གི་ནང་ནས་འབབ་པའི་ཚུལ་གྱིས་བྱང་སེམས་ཀུན་ད་ལྟ་བུ་་་
དང་འདུས་པ་ཡིན་ལ་ཤེས་རབ་མའི་རང་བཞིན་དུ་བཞག་པའི་རྩ་རྣམས་དང་ཐབས་ཀུན་
ད་ལྟ་བུ་འདུས་པའི་དོན་ཏོ། ། ་་ ་ ས་
དེ་ལྟར་ཤེས་རབ་རྣལ་འབྱོར་མའི་རང་བཞིན་དུ་བཤད་པའི་རྩ་རྣམས་དང་་་་་་
ཐབས་ཀུན་ད་ལྟ་བུའི་བྱང་ཆུབ་ཀྱི་སེམས་ཞུ་བ་འདུས་པ་ལས་སྐྱེས་པའི་བདེ་བ་ཆེན་པོ་་་་
ལྷན་ཅིག་སྐྱེས་པའི་ཡེ་ཤེས་སྟོང་པ་ཉིད་དང་སྙིང་རྗེ་དབྱེར་མེད་པའི་དོན་དམ་པའི་བྱང་
ཆུབ་ཀྱི་སེམས་ནི་ས་བོན་དང་ཕྱག་མཚན་སོགས་ལས་བསྐྱེད་པའི་བསྐྱེད་རིམ་པའི་དཀྱིལ་
འཁོར་མིན་གྱི་ངེས་དོན་རྫོགས་རིམ་པའི་དཀྱིལ་འཁོར་ཡིན་པར་མན་ངག་སྙེ་མའི་གཞུང་
འདི་དག་གིས་འཆད་པ་ཡིན་ནོ། །དེའི་ཕྱིར་ཁྱེད་ཀྱིས་དྲངས་པའི་མན་སྙེའི་ཚིག་དེའི་་་་་
མཇུག་ཏུ་རྩ་བདུད་བྲལ་མ་ནས་གཞི་དུས་ལ་བྱང་ཆུབ་ཀྱི་སེམས་མི་འབབ་པས་རྣལ་་་་་་
འབྱོར་མ་དང་མི་སྦྱོར་ལ། བརྟག་གཉིས་ལས་འབད་པས་ཀུན་གྱིས་ལྷག་མ་སྤངས་ཞེས་་་་་
གསུངས་པའི་དོན་དུ་བཤད་ཟིན་མ་ཐག་ཁོ་བོས་ཇི་སྐད་བརྗོད་མ་ཐག་པའི་ངེས་དོན་་་་
རྫོགས་རིམ་གྱི་རྣམ་གཞག་དེ་ཉིད་རྩ་རྣམས་རྣལ་འབྱོར་མ་རྣམས་ཀྱི་རང་བཞིན་དུ་སྟོན་་་
པ་ནི་སམ་བྷུ་ཊའི་རྒྱུད་ཚིག་གོང་དུ་འབྱུང་བ་རྣམས་ཀྱིས་གསུངས་པར་སྟོན་པ་ནི་མན་སྙེ་
ལས་འདི་ཡང་དོན་དམ་པར་ས་བོན་ལས་སོགས་པ་ལས་བསྐྱེད་པ་ལྟེ་བ་ཁོ་ནར་སྟོང་པ་་་
ཉིད་དང་སྙིང་རྗེ་དབྱེར་མེད་པའི་བྱང་ཆུབ་ཀྱི་ངོ་བོ་ནི་རྫོགས་པའི་དཀྱིལ་འཁོར་དུ་་་་་་
གསུངས་སོ། །ཞེས་གསལ་བར་གསུངས་སོ། །རྒྱུ་མཚན་དེ་ཉིད་ཀྱི་ཕྱིར་གོང་དུ་སྨོས་པའི་
དཀྱིལ་འཁོར་དེ་དག་གི་ལྷའི་ནང་ན་ལྷ་ཕོའི་རྣམ་པ་ཡོད་པ་གང་ཡང་རྩའི་རང་བཞིན་དུ་
མ་བཤད་པར་ལྷ་མོ་རྣམས་འབའ་ཞིག་དང་སྦྱར་བ་ཡིན་གྱི། དེ་ལྟ་མིན་པར་དཀྱིལ་འཁོར་
དེ་དག་གིས་ལུས་དཀྱིལ་སྟོན་པ་ཡིན་ན་དཀྱིལ་འཁོར་མང་པོ་དེ་དག་ཐམས་ཅད་ཀྱི་ལུས་
དཀྱིལ་ལ་ལྷ་ཕོ་གཅིག་ཀྱང་མི་འབྱུང་བའི་རྒྱུ་མཚན་སྨྲ་དགོས་ཤིང་སངས་རྒྱས་མཉམ་སྦྱོར་
དང་རྡོ་རྗེ་བདུད་རྩི་ལ་སོགས་པའི་ལུས་དཀྱིལ་གྱི་དཀྱིལ་འཁོར་གྱི་གཙོ་བོ་གང་ཡིན་ཀྱང་
སྨྲ་དགོས་སོ། །གཞན་ཡང་མན་སྙེའི་ཚིག་ཁྱེད་ཀྱིས་དྲངས་པ་དེ་དག་གིས་ལུས་ཀྱི་རྩ་རྣལ་་
་་17



འབྱོར་མ་དེ་དང་དེར་བསྒོམ་པའི་ལུས་དཀྱིལ་སྒོམ་པར་བཤད་པར་ཁྱེད་ཀྱིས་སྨྲས་པ་དེ་་
ལྟར་ན་མན་སྙེའི་ཚིག་དྲངས་པ་དེ་ཉིད་ལས་གདུལ་བྱའི་བསམ་པའི་དབང་ལས་ལྷ་མོའི་་
ཁྱད་པར་རྣམ་པར་གཞག་པ་ལས་གང་ཅི་ཡང་རུང་རྣལ་འབྱོར་དང་རྣལ་འབྱོར་མའི་རྒྱུད་
རྣམས་སུ་རྡོ་རྗེ་ལྷ་མོ་གསུངས་པ་དཔག་ཏུ་མེད་པ་དེ་རྣམས་ཐམས་ཅད་ཀྱང་སོ་སོར་་་་་
འཁོར་དང་བཅས་པའི་སུམ་ཅུ་རྩ་གཉིས་ཀྱི་རང་བཞིན་རྣམས་སུ་ཤེས་པར་བྱའོ། །ཞེས་པ་
འདིས་རྩ་སོ་གཉིས་འཁོར་བཅས་ལ་ཕ་རྒྱུད་མ་རྒྱུད་ནས་ལྷ་མོ་དཔག་ཏུ་མེད་པ་གསུངས་
པ་ཐམས་ཅད་སྒོམ་པའི་ལུས་དཀྱིལ་དཔག་ཏུ་མེད་པ་བསྟན་པར་འགྱུར་བས་ཧ་ཅང་ཐལ་
བའི་གཏམ་མོ། །གཞན་ཡང་འདི་དག་གིས་ལྷ་མོ་དེ་རྣམས་རྩའི་རང་བཞིན་དུ་བསྟན་པ་་་
ཙམ་ལ་ལུས་དཀྱིལ་བསྟན་པར་འཁྲུལ་པ་སྐྱེད་པ་འདི་ཉིད་ལས་ནི་ལུས་དཀྱིལ་སྒོམ་ལུགས་
ཀྱི་རྣམ་གཞག་མ་ཆགས་པ་ཆེས་གསལ་བར་བྱས་སོ། །དེ་བཞིན་དུ་བདེ་མཆོག་སྡོམ་འབྱུང་
གི་སྒྲུབ་ཐབས་མི་འཐད་པའི་གནོད་པ་བསྟན་པ་ཡང་ཁས་བླངས་མེད་པའི་ཐལ་བ་འཕེན་
པ་སྟེ་དཀྱིལ་འཁོར་གང་གི་དབང་དུ་བྱས་ཀྱང་ཕྱི་ནང་གི་ལྷ་གྲངས་མཐུན་དགོས་པ་ཁོ་་་
བོས་གང་དུ་ཡང་ཁས་མ་བླངས་པའི་ཕྱིར་རོ། །ཡང་འདི་སྐད་ཅེས། ཕྱི་དཀྱིལ་ལ་ལྷ་དགུ་་་
ལས་མེད་པ་ལ། ནང་དཀྱིལ་ལ་ལྷ་བརྒྱ་ལྔ་བཅུ་རྩ་བདུན་ལ་སོགས་པ་བཀོད་པ་མི་འཐད་ན།
བྱང་ཆུབ་སེམས་དཔའ་རྡོ་རྗེ་སྙིང་པོས་བཤད་པའི་ཀྱེ་རྡོར་གྱི་སྒྲུབ་ཐབས་ཀྱང་མི་འཐད་་
པར་འགྱུར་ཏེ། ཕྱི་དཀྱིལ་ལ་ལྷ་དགུ་ལས་མེད་པ་ལ། ནང་དཀྱིལ་ལྷ་བརྒྱ་ལྔ་བཅུ་རྩ་དྲུག་་་་
སོགས་བཀོད་པའི་ཕྱིར་རྟགས་གྲུབ་སྟེ། རྡོ་རྗེ་སྙིང་འགྲེལ་དུ། ཕྱི་དཀྱིལ་ཧེ་རུ་ཀ་བཞི་གང་
གཙོ་བོར་བསྒོམས་ཀྱང་། འཁོར་གོ་རཱི་ལ་སོགས་པ་བརྒྱད་ཀྱིས་བསྐོར་བའི་ལྷ་དགུ་ལས་་་་
མེད་པ་ལ། ནང་ལུས་དཀྱིལ་དུ། དེ་སྟེང་གནས་པའི་དཔའ་མོ་ནི། མཁའ་འགྲོ་མ་ཡི་འཁོར་
ལོའི་གཙོ། །རྩ་ནི་རྣམ་པ་བཞི་རྣམས་ཀྱིས། །སྤྱི་བོར་འཁོར་ལོ་བརྗོད་པར་བྱ། །དཔྲལ་བར་
བཅུ་དྲུག་རྣམས་ཀྱིས་ཏེ། །མགྲིན་པར་སུམ་ཅུ་གཉིས་རྣམས་ཀྱིས། །སྙིང་གར་འཁོར་ལོ་་་་
བརྒྱད་རྣམས་ཀྱིས། །དྲུག་ཅུ་རྩ་བཞི་རྣམས་ཉིད་ཀྱིས། །ལྟེ་བའི་འཁོར་ལོ་ཡང་དག་བཤད། །
གསང་བར་སུམ་ཅུ་གཉིས་རྣམས་ཀྱིས། །རྩ་རྣམས་འཁོར་ལོའི་རྩིབས་བཤད་པའམ། །ཡང་



ན་པདྨའི་འདབ་མ་རྣམས། །རྣལ་འབྱོར་མ་རྣམས་དེས་བསྟེན་པ། །བྱ་བ་རྣམ་པ་དུ་མ་བྱེད།།
ཅེས་ལུས་ཀྱི་སྤྱི་གཙུག་ཏུ་རྩ་འདབ་བཞི། དཔྲལ་བར་བཅུ་དྲུག མགྲིན་པར་སོ་གཉིས། སྙིང་
གར་བརྒྱུད། ལྟེ་བར་རེ་བཞི། གསང་གནས་སུ་སོ་གཉིས་རྣམས་བསྒོམས་ནས། དེ་དག་་་་
འཁོར་ལོའི་རྩིབས་སམ། པདྨའི་འདབ་མར་བསྒོམས་པའི་སྟེང་དུ། ལྷ་མོ་རྣམས་བསྒོམ་པར་
བཤད་པ་དང་། འཁོར་ལོ་དྲུག་ལ་ལྷ་མོ་རྣམས། ལྔ་བཅུ་རྩ་དྲུག་ལྷག་པའི་བརྒྱའོ། །ཞེས་རྩ་
འདབ་ཀྱི་ལྷ་མོའི་གྲངས་དང་། མཁའ་འགྲོ་མ་རྣམས་ཁམས་ལྔ་རྣམས། །འདི་རྣམས་འཁོར་
ལོ་ལྔ་ལ་གནས། །དྲུག་པ་གསང་བར་བདག་པོ་ཆེ། །མཁའ་འགྲོ་སུམ་ཅུ་རྩ་གཉིས་དང་། །
ལྷན་ཅིག་ཁམས་གསུམ་དབང་ཕྱུག་གོ། །ཞེས་འཁོར་ལོའི་ལྷ་རྣམས་རང་རང་གི་དེ་བཞིན་
གཤེགས་པའི་ཡུམ་གྱི་རྣམ་པར་བསྒོམ་པ་དང་། དཔྲལ་བར་ཟླ་བའི་དཀྱིལ་འཁོར་ནི་ཡང་
དག་རྫོགས་ལ་སྐུ་གནས་སོ། །མགྲིན་པའི་ཕྱོགས་སུ་གསུང་རྡོ་རྗེ། །ཉི་མའི་དཀྱིལ་འཁོར་་་
གང་བ་ལའོ། །སྒྲ་གཅན་དཀྱིལ་འཁོར་དབུས་གནས་པར། །ལུས་ཅན་ཀུན་གྱི་རྣམ་ཤེས་སོ། །
སྒྲ་གཅན་མཇུག་མ་ས་ལ་ནི། །རིན་ཅེན་ལེགས་གནས་ཐེ་ཚོམ་མེད། །དོན་ཡོད་དུས་མེད་་་
དཀྱིལ་འཁོར་ལ། །སྣ་ཚོགས་རྡོ་རྗེ་སྟེང་ན་གནས། །འཁོར་ལོ་པདྨ་རྡོ་རྗེ་དང༌། །རིན་ཅེན་་་་
རལ་གྲི་ལྔ་པ་སྟེ། །སྐྱེས་བུ་རྡོ་རྗེ་ནོར་བུ་དང་། །སངས་རྒྱས་དབུ་ལ་དྲུག་པར་བཤད། །དེ་་་
ལྟར་སངས་རྒྱས་ཐམས་ཅད་ཀྱི། །རིགས་དྲུག་འདི་རྣམས་སྟོབས་ཆེན་ཡིན། །ཞེས་འཁོར་ལོ་
དྲུག་གི་དབུས་སུ་དེ་བཞིན་གཤེགས་པ་དྲུག་བསྒོམ་ཚུལ་དང༌། མིག་གཉིས་དེ་བཞིན་རྣ་བ་
དག །ཅེས་སོགས་ཀྱིས་ནང་གི་སྐྱེད་བྱེད་ལྷ་མོ་བཅུ་གཉིས་བསྒོམ་ཚུལ་དང་། ས་ཡིས་དྲི་ནི་
བསྐྱོད་བྱས་ཏེ། །ཞེས་པ་ནས། ཡིད་ཀྱི་དབང་པོ་དེ་ཉིད་ལའོ། །ཞེས་པའི་བར་གྱིས་ཁམས་་་
རྣམས་རྡོ་རྗེ་མར་བསྒོམ་ཚུལ་དང་གཤིན་རྗེ་མཐར་བྱེད་རུས་པས་བསྐྱེད་ཅེས་པ་ནས།
འོག་གི་སྐྱ་ལས་གནོད་མཛེས་རྒྱལ་པོ་ཞེས་པའི་བར་གྱིས། ཁྲོ་བོ་བཅུ་ལུས་ལ་སྐྱེད་ཚུལ་ཤིན་
ཏུ་གསལ་བར་གསུངས་པའི་ཕྱིར་རོ། །ཞེས་སྨྲས་སོ། །འདི་ལྟར་སྨྲས་པ་དག་གིས་ནི་བརྟག་
གཉིས་ཀྱི་རྒྱུད་ལ་ལས་དང་པོ་བའི་བློའི་ཚོགས་ཀྱི་བརྡ་ཙམ་ཡང་མ་ཆགས་པ་གསལ་བར་
བྱས་ཤིང་། ཁུངས་དྲངས་པ་དེ་དག་གང་གི་ཚིག་ཡིན་པ་ཙམ་ཡང་མངོན་སུམ་ལ་འཁྲུལ་ལ།
་19



དུས་འཁོར་གྱི་ལུགས་ཀྱི་ཕྱི་ནང་གཞན་གསུམ་སྦྱོར་ཚུལ་བཤད་པ་ཀྱི་རྡོར་གྱི་ལུས་དཀྱིལ་་
དུ་ནོར་ཤིང༌། ཀྱི་རྡོར་དང་དུས་འཁོར་གྱི་ལྷ་ནོར་བས་ཤིན་ཏུ་བླུན་པ་གསལ་བར་བྱས་སོ། །
ཇི་ལྟར་ཞེ་ན། བརྟག་གཉིས་ཀྱི་ལེའུ་དང་པོ་རིགས་ཀྱི་ལེའུར་རྫོགས་རིམ་པའི་གཏུམ་མོའི་
རྣལ་འབྱོར་གསུངས་པའི་བློ་ཀ་གཅིག་གི་དོན་རྒྱས་པར་འཆད་པ་ལ། རྩ་རྒྱུད་རྒྱས་པའི་་་་
ལུང་རྡོ་རྗེ་སྙིང་འགྲེལ་དུ་དྲངས་པ་ཡིན་ཏེ། ཇི་སྐད་དང་ནི། གཏུམ་མོ་ཞེས་པ་ལ་སོགས་་་
པས་གཏུམ་མོའི་རྣལ་འབྱོར་བརྗོད་པར་བྱའོ། །གཏུམ་མོ་ལྟེ་བར་འབར་བ་ཡིས། །དེ་བཞིན་
གཤེགས་པ་ལྔ་བསྲེགས་ཤིང་། །སྤྱན་ལ་སོགས་པ་རྣམས་བསྲེགས་ཏེ། །བསྲེགས་ནས་རི་བོང་
ཅན་ཧཾ་འཛག །ཅེས་པ་མདོར་བསྟན་པའི་ཚིག་སྟེ། མདོར་བསྟན་པ་འདིའི་རྒྱས་པར་་་་་
བཤད་པའི་ཚིག་ནི། རྩ་བའི་རྒྱུད་ལ་འཇུག་པར་བྱ་སྟེ། དེར་བཅོམ་ལྡན་འདས་ཀྱིས་བཀའ་
སྩལ་པ། གསང་བ་ལས་ཀྱང་ཆེས་གསང་བ་རྡོ་རྗེ་སྙིང་པོ་ངས་བཤད་ཉོན། །ཅེས་པ་ནས། །
དེ་ལྟ་བུ་སོགས་རྒྱུད་རྣམས་ནི། །ལུས་ངག་སེམས་རྣམས་འགོག་པ་ལས། །དེ་དག་ས་ལས་་་
བྱིས་རྣམས་ལ། །རྒྱལ་བའི་དབང་པོས་བསྟན་པ་ཡིན། །ཞེས་པའི་རྒྱུད་གཅིག་ལ་བར་མ་་་
ཆད་དུ་སྦྲེལ་བ་དེར་དྲངས་པའི་ནང་ནས་ཚིགས་སུ་བཅད་པ་འགའ་ཞིག་གི་བར་སྐབས་་
བར་སྐབས་ནས་ཁོལ་ཏུ་ཕྱུང་སྟེ་ཁྱོད་ཀྱིས་འདིར་དྲངས་འདུག་ལ་རྡོ་རྗེ་སྙིང་འགྲེལ་དུ་ནི།
བརྟག་གཉིས་ཀྱི་བློ་ཀ་གཅིག་པུས་མདོར་བསྟན་པའི་གཏུམ་མོའི་རྣལ་འབྱོར་གྱི་དོན། རྩ་་
རྒྱུད་ཀྱི་ཚིག་འདི་དག་གིས་རྒྱས་པར་འཆད་པར་བྱེད་ཅིང་། ཁྱོད་ཀྱིས་འདི་དག་ཀྱི་རྡོར་གྱི་
ལུས་དཀྱིལ་སྟོན་པར་བྱས་པས། རྫོགས་རིམ་གཏུམ་མོའི་རྣལ་འབྱོར་འཆད་པའི་གཞུང་་་
བསྐྱེད་རིམ་གྱི་ལུས་དཀྱིལ་སྟོན་པར་ནོར་བས། མགོ་བོའི་ཅོད་པན་དང༌། མདོམས་དཀྲིས་
ནོར་བ་ཁྱོད་ཀྱིས་རྒྱུད་དོན་འཆད་པའི་ཐུབ་ཆོད་ལྷུར་བླངས་པ་ནི། རྒྱལ་བའི་བསྟན་པ་ལ་
ཐན་སྐྱེལ་བའི་སླད་དུ་འོངས་སོ། །བློ་ཀ་གཅིག་མདོར་བསྟན་པའི་དོན་རྒྱས་པར་འཆད་པ་
དང་། མདོར་བསྟན་དེ་ཉིད་བརྗོད་བྱ་མཐུན་དགོས་པས་རྒྱས་བཤད་དེའི་དོན་ལུས་དཀྱིལ་
ལ་འཆད་ན། མདོར་བསྟན་དེའི་དོན་ཡང་དེ་ལ་འཆད་དགོས་ཤིང་། དེའི་ཕྱིར་བརྟག་་་་
གཉིས་ཀྱི་བློ་ཀ་གཅིག་པུ་དེ་ཁྱོད་ཀྱི་ལྟར་ན་ཀྱི་རྡོར་གྱི་བསྐྱེད་རིམ་གྱི་ལུས་དཀྱིལ་སྟོན་པའི་



གཞུང་དུ་འདོད་དགོས་ལ། ལྟེ་བར་གཏུམ་མོ་འབར་བ་ཡིས། །ཞེས་སོགས་ཀྱི་བློ་ཀ་འདི་་་་
བརྟག་གཉིས་ཐོག་མར་སློབ་པ་ལ་ཞུགས་པའི་ལས་དང་པོ་བ་དག་ཀྱང་བསྐྱེད་རིམ་གྱི་་་་
ལུས་དཀྱིལ་སྟོན་བྱེད་ཡིན་པར་དོགས་པ་མེད་ན་ཁྱོད་ལ་གནས་མ་ཡིན་པ་འདི་འབྱུང་པོ་
སུ་ཞིག་གིས་སྙིང་ལ་བྱིན་པ་སྨྲོས་ཤིག དེ་བཞིན་དུ་རྡོ་རྗེ་སྙིང་འགྲེལ་དུ་རྩ་རྒྱུད་རྒྱས་པའི་་
ལུང་དྲངས་པ་རྡོ་རྗེ་སྙིང་འགྲེལ་གྱི་ཚིག་ཏུ་འཁྲུལ་ནས་དྲངས་པས་བླུན་པོའི་རང་རྟགས་
བསྟན་ལ་རྩ་རྒྱུད་རྒྱས་པའི་ལུང་དྲངས་པ་འདི་དག་གིས་གཏུམ་མོའི་རྣལ་འབྱོར་གྱིས་གང་
ལ་གནད་དུ་བསྣུན་པའི་རྩའི་འཁོར་ལོ་རྣམས་དང་། དེ་ལ་གཏུམ་མོའི་རྣལ་འབྱོར་གྱིས་
གནད་དུ་བསྣུན་པས། ཡེ་ཤེས་སྐྱེ་བའི་ཚུལ་དང་། ཕྱི་རོལ་གྱི་ལྷ་མོ་རྣམས་དང་སྙོམས་པར་
ཞུགས་པས་བདེ་ཆེན་སྐྱེད་པ་ལྟར་དུ་ནང་གི་རྩ་ལ་གནད་དུ་བསྣུན་པས་ཀྱང་ཁམས་ཞུ་་་་
བའི་བདེ་ཆེན་འདྲེན་པའི་སྒོ་ནས་རྩ་རྣམས་ཀྱིས་ལྷ་མོའི་བྱ་བ་བྱེད་ནུས་པ་རྟོགས་པའི་་་་
ཆེད་དུ། རྩ་རྣམས་ལྷ་མོའི་ངོ་བོར་བསྟན་པ་རྒྱས་པར་གསུངས་པ་ཡིན་ཞིང་། རྩ་རྣམས་་་
འཁོར་ལོའི་རྩིབས་བཤད་པའམ། ཞེས་པ་ཡང་འཁོར་ལོ་དྲུག་གི་རྩིབས་ཞེས་བཤད་པ་ནི་་
རྩ་འདབ་རྣམས་ཡིན་པ་དང་། གསང་གནས་ཀྱི་པདྨའི་འདབ་མ། ལྟེ་བ་དང༌། སྙིང་གའི་་་
པདྨའི་འདབ་མ་ཞེས་སོགས་བཤད་པ་དག་ཀྱང་། རྩ་འདབ་རྣམས་ལ་གོ་བར་བྱ་བའི་དོན་
ཡིན་གྱི་རྩ་རྣམས་ཕྱིའི་འཁོར་ལོའི་རྩིབས་ཀྱི་རྣམ་པ་ལྟ་བུར་བསྒོམ་པ་སོགས་སུ་སྟོན་པ་ག་
ལ་ཡིན། ཀྱེ་རྡོར་ལྷ་དགུའི་ལུས་དཀྱིལ་ལ། རྩ་འཁོར་ལོའི་རྩིབས་ཀྱི་དབྱིབས་སུ་སྒོམ་པ་ནི་
སྔོན་མེད་པའི་གཞུང་ལུགས་སོ། །འདིར་ལྷ་མོ་རྣམས་རྩའི་ངོ་བོར་སྟོན་པ་ན་ཡང་། ཀྱི་རྡོར་
ཁོ་ནའི་ལྷ་མོར་མ་ཟད་རྒྱུད་སྡེ་དུ་མ་ནས་ལྷ་མོའི་དབྱེ་བ་སོ་སོར་གསུངས་པ་ཐམས་ཅད་
རྩའི་ངོ་བོར་སྡོམ་པ་འཆད་པ་ཡིན་ཞིང་། ཁྱད་པར་ལྷ་མོ་བརྒྱ་ལྔ་བཅུ་རྩ་དྲུག་བསྒོམ་པ་ནི།
དུས་འཁོར་གྱི་ཡིན་པར་འདིར་དངོས་སུ་བཤད་དེ། འཁོར་ལོ་དྲུག་ལ་ལྷ་མོ་རྣམས། །ལྔ་་་
བཅུ་རྩ་དྲུག་ལྷག་པའི་བརྒྱའོ། །དུས་ཀྱི་འཁོར་ལོ་ཞེས་པར་བཤད། །རིགས་དྲུག་རྣམས་ཀྱིས་
གཅིག་བསྡུས་པའོ། །ཞེས་བཤད་པས་སོ། །དེ་ལ་རྐང་པ་དང་པོ་དྲངས་ནས་ཕྱི་མ་གཉིས་མ་
བྲིས་པར་འདིས་འཁོར་ལོ་དྲུག་ལ་ལྷ་མོ་བརྒྱ་དང་དྲུག་བསྒོམ་པའི་ཀྱི་རྡོར་ལུས་དཀྱིལ་་་་༌་



བསྟན་པ་ཡིན་ནོ། །ཞེས་རྒྱུས་མེད་སླུ་བར་བྱེད་པའི་རྫུན་ཚིག་རྣམ་པར་མི་འཚམ་པས་་་་
བསྙོན་འདིངས་པར་མ་བྱེད་ཅིག དེས་ན་འདིར་རྩ་ལ་སོགས་པ་ལྷ་མོ་དང་སྦྱར་བ་རྣམས་
ཀྱིས་ཀྱི་རྡོར་གྱི་ལུས་དཀྱིལ་སྟོན་པ་ཡིན་ན་ནི། ལུང་དེ་ཉིད་ལས། ཉེ་བའི་རྩ་རྣམས་དུ་མ་སྟེ། །
དེ་ལས་ལུས་ནི་རྐང་ནས་གནས། །དེ་རྣམས་སྟོང་ཕྲག་བདུན་ཅུ་གཉིས། །ལུས་ལ་དེ་སྙེད་ལྷ་
མོ་རྣམས། །བ་སྤུའི་གྲངས་ཀྱི་འབྱུང་པོ་སྟེ། །བྱེ་བ་ཕྲག་གསུམ་ཕྱེད་དང་བཅས། །སྐྲ་ཡི་་་་
གྲངས་ཀྱིས་གྲུབ་པ་རྣམས། །ཞེས་གསུངས་པས། རྩ་སྟོང་ཕྲག་བདུན་ཅུ་རྩ་གཉིས་ཀྱི་རང་་
བཞིན་གྱི་ལྷ་མོ་སྟོང་ཕྲག་བདུན་ཅུ་རྩ་གཉིས་དང་། བ་སྤུའི་རང་བཞིན་གྱི་འབྱུང་པོ་བྱེ་བ་
ཕྲག་ཕྱེད་དང་བཞི་སྐྲའི་གྲངས་དང་མཉམ་པའི་གྲུབ་པ་རྣམས་བསྒོམ་པའི་ཀྱི་རྡོར་གྱི་ལུས་
དཀྱིལ་བསྟན་པར་ཡང་འགྱུར་རོ། །
གཞན་ཡང་འདིས་ནི་གཏུམ་མོའི་རྣལ་འབྱོར་གྱིས་ལུས་ལ་གནད་དུ་བསྣུན་པ་ལ།
གང་ལ་གནད་དུ་བསྣུན་པའི་གཞི་རྡོ་རྗེ་ལུས་ཀྱི་གནས་ལུགས་རྟོགས་པའི་ཐབས་ཀྱི་ཡན་་་
ལག་དེ་ལྟར་གནད་དུ་བསྣུན་ནས་བསྒོམ་པའི་དགོས་པ་ལ་སོགས་པ་རྟོགས་པའི་ཡན་ལག་
ཏུ། ཕྱི་ནང་གཞན་གསུམ་སྦྱོར་བའི་ཚུལ་སྟོན་པར་བཞེད་ནས་ལུང་འདི་ཉིད་དུ། ཇི་ལྟར་ཕྱི་
རོལ་དེ་བཞིན་ལུས། །དབུགས་དྲུག་རྣམས་ཀྱིས་ཆུ་སྲུང་སྟེ། །ཞེས་སོགས་རྒྱ་ཆེར་གསུངས་པ་
ཡིན་ལ། ཚུལ་འདི་ནི་དཔལ་དུས་ཀྱི་འཁོར་ལོའི་རྒྱུད་ཀྱི་ནང་གི་ལེའུ་འགྲེལ་པ་དང་བཅས་
པར། ཕ་རྒྱུད་མ་རྒྱུད་ཀྱི་ལྷའི་གྲངས་ཐམས་ཅད་ནང་གི་ལུས་ཀྱི་རྩ་དང་། རླུང་གི་གྲངས་་་
དང་སྦྱར་ནས་གསུངས་པ་དང་ཚུལ་འདྲ་བ་ཡིན་ནོ། །ཁྱོད་ལྟར་ན་དེ་དག་གིས་ཀྱང་དཔལ་
ལྡན་རྒྱུ་སྐར་གྱི་དཀྱིལ་འཁོར་དང་། གསང་བ་འདུས་པའི་དཀྱིལ་འཁོར་རྣམས་དང་། སྒྱུ་་
འཕྲུལ་དྲ་བའི་དཀྱིལ་འཁོར་རྣམས་དང་། བདེ་མཆོག་སྡོམ་པ་ཆེ་ཆུང་དག་གི་དཀྱིལ་་་་་་
འཁོར་ལ་སོགས་པའི་ལྷ་ཐམས་ཅད་ལུས་ལ་ཚང་བར་བསྒོམ་པའི་ལུས་དཀྱིལ་བསྟན་པར་
འགྱུར་ཏེ། རྣམ་པ་ཀུན་ཏུ་མཚུངས་པའི་ཕྱིར། བཤད་པར་བྱ་བ་ཤིན་ཏུ་མང་པོ་ཡོད་ཀྱང་།
མཁས་པ་རྣམ་དཔྱོད་དང་ལྡན་པའི་མདུན་སར་སྨྲ་བར་བྱ་བ་ཡིན་གྱི། ལྷའི་རི་མོ་མཁན་
གྱིས་བཀོད་པའི་རྣམ་པར་བཀྲ་བའི་རི་མོ་མཆོག་ཏུ་མཛེས་པ་དག དམུས་ལོང་གི་མདུན་་



དུ་ཤེས་ལྡན་སུ་ཞིག་གིས་འགོད་པར་བྱེད། ཇི་སྐད་བཤད་པའི་དོན་དེ་ལྟར་སྟོན་པའི་རྩ་་་
རྒྱུད་རྒྱས་པའི་ལུང་གཏུམ་མོའི་རྣལ་འབྱོར་རྟོགས་པའི་ཡན་ལག་ཏུ་རྡོ་རྗེ་སྙིང་པོས་དྲངས་
པ་ལ། རྡོ་རྗེ་སྙིང་པོས་མཛད་པའི་ཀྱི་རྡོར་གྱི་སྒྲུབ་ཐབས་སུ་འཁྲུལ་ནས། རྡོ་རྗེ་སྙིང་པོས་་་
མཛད་པའི་ཀྱི་རྡོར་གྱི་སྒྲུབ་ཐབས་ཀྱང་མི་འཐད་པར་འགྱུར་ཏེ། ཞེས་ལུང་འདི་དག་ཐར་
ཐོར་ཙམ་ཞིག་དྲངས་པ་ཉིད་ཀྱིས། ཤེས་རིག་ཅུང་ཟད་ཡོད་པ་དག་གིས་ནི་ཁྱོད་ཀྱི་ངང་་་
ཚུལ་རྫོགས་པར་ཁོང་དུ་ཆུད་པར་འགྱུར་རོ། །ཡང་འདི་སྐད་ཅེས་ཕྱི་ནང་གི་འཁོར་ལོ་ལྷ་་
གྲངས་མི་མཐུན་པ་སྐྱོན་དུ་འདོད་པ་ནི། རང་གི་ཁས་བླངས་མ་དྲན་པའི་བབ་ཅོལ་ཏེ། དེ་
ལྟ་ན་ཁྱེད་རང་གི་གསང་འདུས་འཕགས་ལུགས་ཀྱི་སྒྲུབ་ཐབས་ཀྱི་ཊཱིཀའང་མི་འཐད་པར་
འགྱུར་ཏེ། ཕྱི་དཀྱིལ་ལ་ལྷ་སོ་གཉིས་ལས་མེད་པ་ལ། ནང་དཀྱིལ་ལ་ལྷ་ཞེ་དགུ་བཀོད་པའི་
ཕྱིར། རྟགས་ཁས་བླངས་ཏེ། དོན་ཡོད་གྲུབ་པ་བརླ་རྩ་གཉིས་དང་། ས་སྙིང་མིག་གཉིས་་་
དང༌། སྒྲིབ་སེལ་ཚིགས་བཅུ་གཉིས་དང་། གནོད་མཛེས་རྐང་མཐིལ་གཉིས་ལ་བཀོད་པར་
རྒྱུ་མཚན་དང་བཅས་ཏེ་བྲིས་པ་དེ་དྲན་པར་གྱིས་ཞེས་བྲིས་སོ། །གསུང་རབ་མདོ་རྒྱུད་གང་
གིའང་བརྡ་རགས་པ་ཙམ་ཡང་མ་ཆགས་པར་འཛེམ་མེད་དུ་སྨྲ་བ་ལ། གཏམ་འདི་ལྟ་བུ་་་
འོས་སོ་ཕྱི་ནང་གི་དཀྱིལ་འཁོར་ལྷ་གྲངས་མཐུན་དགོས་སོ་ཞེས་ཁོ་བོས་མ་སྨྲས་པའི་ཚུལ་
བརྗོད་ཟིན་ལ། ཁྱོད་ལྟར་ན་འཕགས་པ་ཡབ་སྲས་རྣམས་ལ་ཁས་བླངས་ནང་འགལ་གྱི་་་་
སྐྱོན་ཡོད་པར་འགྱུར་ཏེ། སྒྲོན་གསལ་དུ་ཕྱི་དཀྱིལ་ལ་ལྷ་སོ་གཉིས་འགོད་དགོས་པ་ལུས་་་
དཀྱིལ་ལ་ལྷ་སོ་གཉིས་འགོད་དགོས་པ་དང་འདྲ་བར་གསུངས་ནས། ལུས་དཀྱིལ་གྱི་ལྷ་སོ་
གཉིས་ཡིན་པར་བཤད་རྒྱུད་ཀྱི་ལུང་གིས་བསྒྲུབ་པ་ན་འདི་ལྟར་གསུངས་ཏེ། ཇི་སྐད་དུ་་་་
སྒྲོན་གསལ་དག་འགྱུར་ལས། སྐུའི་དཀྱིལ་འཁོར་དེ་ཉིད་ཀྱི་རེ་ཞིག་ལྷ་སུམ་ཅུ་རྩ་གཉིས་་་
དགོད་པ། ཤེས་པ་མེད་པར་འདི་ཇི་ལྟར་ཤེས་ཤེ་ན། ཞེས་ཕྱོགས་སྔ་བསུ་བ་ནི། ལུས་དཀྱིལ་
གྱི་ལྷ་གྲངས་སོ་གཉིས་ཡིན་པའི་ཤེས་བྱེད་མེད་པར་དེ་དང་འདྲ་བར་ཕྱི་དཀྱིལ་ལ་ལྷ་སོ་་་
གཉིས་འགོད་དགོས་པ་ཇི་ལྟར་ཤེས་ཤེ་ན། ཞེས་བྱ་བའི་དོན་ཏོ། །དེའི་ལན་འདེབས་པའི་
ཕྱིར་དུ་ལུས་དཀྱིལ་གྱི་ལྷ་སོ་གཉིས་སུ་བསྒྲུབ་པར་བཞེད་ནས། སྒྲོན་གསལ་ལས། དེ་བརྗོད་
23



པར་བྱ་སྟེ། བཅོམ་ལྡན་འདས་ཉིད་ཀྱིས་བཤད་པའི་རྒྱུད་ལས་རྣལ་འབྱོར་བྱེ་བས་འདུས་་
པའི་དོན་ཐེ་ཚོམ་མེད་པ་ལ་འཇུག་པར་བྱ་སྟེ། སེམས་ཀྱིས་གཞན་ནི་མི་བསམ་པར། །
སེམས་དཔའ་ཆེན་པོ་མཉན་པར་གྱིས། །རྡོ་རྗེ་སློབ་དཔོན་ལུས་འདི་ལ། །རྒྱལ་བའི་སྐུ་ནི་་
རིམ་བཞིན་གནས། །ཞེས་སོགས་དྲངས་པ་ན། དེ་མིག་དབང་པོ་གཉིས་ལ་ནི། །དེ་བཞིན་་་་
གཤེགས་པས་སྙིང་པོའོ། །དེ་ཡི་རྣ་བའི་དབང་གཉིས་ལ། །བདེར་གཤེགས་ཕྱག་ན་རྡོ་རྗེའོ། །
དེ་ཡི་སྣའི་དབང་བོ་ལ། །དེ་བཞིན་གཤེགས་པ་མཁའ་སྙིང་པོ། །ཞེས་པ་དང་། ལུས་ཀྱི་་་་་
ཚིགས་རྣམས་ཐམས་ཅད་ལ། །དེ་བཞིན་གཤེགས་པ་ཀུན་ཏུ་བཟང་། །ཞེས་དྲངས་སོ། །དེ་་
བས་ན་སྒྲོན་གསལ་དང་ཉིད་ཀྱིས་ལུས་ལ་འགོད་པའི་ལྷ་གྲངས་སོ་གཉིས་སུ་ཁས་བླངས་་
པ་དང་། དེའི་ཤེས་བྱེད་དུ་མིག་གཉིས་ལས་སྙིང་འགོད་པ་དང༌། རྣ་བ་གཉིས་ཀ་ལ་ཕྱག་་
རྡོར་འགོད་པ་དང༌། ཚིགས་ཐམས་ཅད་ལ་ཀུན་བཟང་འགོད་པར་བཤད་པའི་ལུང་དྲངས་
ནས་བསྒྲུབ་པ་ནང་འགལ་ལོ་ཞེས་སྨྲོས་ཤིག སྒྲུབ་ཐབས་མདོར་བྱས་དང༌། རྣམ་གཞག་་་་
རིམ་པའི་ལུགས་ལ་ཡང་ལུས་དཀྱིལ་གྱི་ལྷ་གྲངས་སོ་གཉིས་ཡིན་ཅིང༌། མིག་གཉིས་ལས་་་་
སྙིང་དང་། ཚིགས་རྣམས་ལ་ཀུན་བཟང་འགོད་པར་དེ་དག་ཏུ་བཤད་པ་ཡང་ནང་འགལ་
བར་འགྱུར་ཏེ། དེ་མི་འགལ་ན་ཁོ་བོ་ལ་གནོད་པ་དེ་ལྟར་སྟོན་པ་ཅི་ཞིག་ཡིན། དེས་ན་ཀུན་
བཟང་གཅིག་ཉིད་ཚིགས་ཐམས་ཅད་ལ་བཀོད་ཀྱང་། ལུས་དཀྱིལ་གྱི་ལྷ་གྲངས་སོ་གཉིས་་
སུ་བྱེད་པ་ན། དེ་ཐམས་ཅད་ཀུན་བཟང་ཞེས་གཅིག་ཏུ་འདྲེན་པས་སྐྱོན་གྱི་དྲི་ཙམ་ཡང་ག་
ལ་ཡོད། དེ་ལྟ་མིན་པར་ས་སྙིང་ལན་གཉིས་བཀོད་པ་དང་། ཕྱག་རྡོར་ལན་གཉིས་བཀོད་
པ་སོགས་དཀྱིལ་འཁོར་གྱི་ལྷའི་གྲངས་འདྲེན་པ་ན། ལྷའི་གྲངས་འཛིན་སོ་སོ་བགྲང་དགོས་
ན་འདུས་པ་འཕགས་ལུགས་ཀྱི་ཕྱི་དཀྱིལ་གྱི་ལྷ་གྲངས་སོ་གཉིས་སུ་སྨྲས་པ་གཞི་ནས་་་་་་་
ཉམས་ཏེ། ལྷག་མོས་ཀྱི་སྐབས་སུ་ལྷ་སོ་གཉིས་ཕྱི་དཀྱིལ་ལ་བཀོད། ཡར་དཀྱིལ་འཁོར་རྒྱལ་
མཆོག་གི་སྐབས་སུ་ཡང་ཕྱི་དཀྱིལ་ལ་ལྷ་སོ་གཉིས་བཀོད་པས་ལྷ་རེ་བཞིར་ཐལ་བའི་ཕྱིར་
རོ། །ཁྱོད་རང་གིས་ཀྱི་རྡོར་གྱི་ཕྱི་དཀྱིལ་ལ་ལྷ་དགུ་ལས་མེད་པར་སྨྲས་ནས། གཙོ་བོ་ཡབ་་་
ཡུམ་གཉིས། འཁོར་གྱི་ལྷ་མོ་བརྒྱད་དེ་བཅུ་ཕྱི་དཀྱིལ་ལ་བཀོད་པ་ཁས་བླངས་ནང་འགལ་
2A



ལོ། །དེ་མི་འགལ་ན་ཁོ་བོས་ལུས་དཀྱིལ་གྱི་ལྷ་ཞེ་དགུ་བཀོད་པར་སོང་བའི་རྒྱུ་མཚན་ཅི་་་
ཞིག་ཡིན་པ་རྣམ་པ་ཀུན་ཏུ་མཚུངས་སོ། །ཁོ་བོས་ནི་འདུས་པའི་སྒྲུབ་ཐབས་ཀྱི་ཊཱིཀར། །
དེའི་ལུས་ལ་ཚིགས་ཇི་སྙེད་པའི་གྲངས་དང་མཐུན་པའི་ཀུན་བཟང་གནས་དེ་དང་དེར་་་
བསྐྱེད་དགོས་ཏེ། རྒྱུད་རྡོ་རྗེ་འཕྲེང་བ་ལས། ལུས་ཀྱི་ཚིགས་ནི་ཐམས་ཅད་ལ། །དེ་བཞིན་་་་
གཤེགས་པ་ཀུན་ཏུ་བཟང་། །ཞེས་གསུངས་པ་ལྟར་རོ་ཞེས་བྲིས་ཀྱི་ཚིགས་བཅུ་གཉིས་ལ་་་
སྒྲིབ་སེལ་འགོད་པའི་འདུས་པ་བ་ཁོ་བོ་ལྟ་ཞོག རྒྱ་བོད་གང་དུ་ཡང་སྔོན་ཆད་མ་ཐོས་སོ། །
དེ་བས་ན་འདི་ལྟར་ཁོ་བོའི་འདོད་པ་བཀོད་པས་ནི། རྫུན་གྱི་སྨྲ་བ་འབའ་ཞིག་གིས་བསྙོན་
འདིངས་པ་ཁོ་ན་ལྷུར་ལེན་པའམ། ཡང་ན་ཡི་གེ་ཀློག་པ་གསལ་བར་མི་ཤེས་པ་གོར་མ་་་་
ཆག་གོ། །ཡང་འདིས་རང་གི་དེ་ཉིད་སྟོན་པ་ལ་ཆོག་ཤེས་པ་མེད་པར་སླར་ཡང་འདི་སྐད་
ཅེས་སྨྲ་སྟེ། ཕྱི་ནང་ཐུན་མོང་བའི་ལྷ་མེད་པ་ལ་རྩོད་པ་སྤོང་བའི་ལུགས་སུ་རློམས་ནས་་་
འདི་སྐད་ཅེས་ལུས་དཀྱིལ་གྱི་ལྷའི་ནང་ན་ཕྱི་དཀྱིལ་ལ་བཀོད་པ་དང་ཐུན་མོང་བའི་ལྷ་་་་
གཅིག་ཀྱང་མེད་པས་ནོར་ཞེས་པ་ཡང་མ་མཐོང་བཞིན་དུ་སྡང་སྨྲས་བྱེད་པར་ཟད་དོ། །
འདི་མི་རིགས་པར་བསྟན་པ་ལ་གསུམ། རྣལ་འབྱོར་བླ་མེད་སྤྱི་དང་འགལ་བ། ཀྱི་
རྡོ་རྗེའི་གཞུང་དང་འགལ་བ། རང་གིས་ཁས་ལེན་པའི་གྲུབ་མཐའ་དང་འགལ་བ་གསུམ་་
ཞེས་བྱས་ནས་དང་པོ་ནི། དེ་ལྟར་ན་བདེ་མཆོག་མངོན་བརྗོད་བླ་མར་གསུངས་པའི་་་་་
སངས་རྒྱས་ཐོད་པའི་སྒྲུབ་ཐབས་དེ་ཡང་ནོར་བར་འགྱུར་ཏེ། ཕྱི་ནང་ཐུན་མོང་བའི་ལྷ་་་་
མེད་པའི་ཕྱིར་རོ། །རྟགས་གྲུབ་སྟེ། རྒྱུད་དེའི་ལེའུ་ཉི་ཤུ་རྩ་དྲུག་པར། ཨཱ་ལི་ཀཱ་ལི་ལས་རང་
འབྱུང་། །གཉིས་མེད་མཆོག་ཏུ་ཞི་བ་སྟེ། །ཕྱག་གཉིས་པ་ལ་ཞལ་གཅིག་པ། །ཕྱག་རྒྱ་དྲུག་་་
གིས་རྣམ་པར་བརྒྱན། །འཛམ་བུའི་མདོག་ཅན་མཉམ་པར་ཁྱབ། །ཅེས་པ་ནས། ཐོད་པ་་་་
དང་ནི་ཁ་ཊཾ་འཛིན། །གཡས་པ་མི་འཇིགས་ཕྱག་རྒྱ་ཅན། །ཞེས་སོགས་ཀྱི་གཞུང་ལས། པདྨ་
འདབ་བརྒྱད་ཀྱི་ལྟེ་བར་འཇིགས་བྱེད་དུས་མཚན་གྱི་གདན་ལ་དཔལ་བདེ་མཆོག་སངས་
རྒྱས་ཐོད་པ་སེར་པོ་ཞལ་གཅིག་པ་ཕྱག་གཉིས་པ་གཡས་མི་འཇིགས་པ་སྦྱིན་པ་དང་།
གཡོན་ཐོད་པ་འཛིན་པ་ཞབས་གཡས་བརྐྱངས་ཤིང་གཡོན་བསྐུམས་པའི་སྟབས་ཀྱིས་གཙོ་



བོ་བསྐྱེད་ཚུལ་དང༌། །མཁའ་འགྲོ་མ་དང་ལཱ་མ་དང་། །དུམ་སྐྱེས་མ་དང་གཟུགས་ཅན་མ། །
པདྨའི་ཕྱོགས་ཀྱི་གདན་ལ་དགོད། །ཐོད་པ་བཞི་པོ་མཆོག་ཡིན་ཏེ། །མཁའ་འགྲོ་མ་ནི་ཁ་་་
དོག་སེར། །ལཱ་མ་པ་ལ་ཤ་ཡི་མདོག །དུམ་སྐྱེས་མ་ནི་སྔོན་མོ་སྟེ། །གཟུགས་ཅན་མ་ནི་དམར་
ལ་འབར། །ཐོད་པ་དང་ནི་ཁ་ཊཾ་འཛིན། །མི་འཇིགས་མཆོག་ཀྱང་དེ་བཞིན་ཏེ། །ཅང་ཏེའུ་
དང་ནི་གྲི་གུག་འཛིན། །བདུད་ནི་བཞི་པོའི་སྟེང་ན་བཞུགས། །ཞེས་འཁོར་ལོ་བཅུ་གཉིས་
སྐྱེད་ཚུལ་དང༌། ཐུགས་ཀྱི་འཁོར་ལོ་སྙིང་ག་རུ། །ཧེ་རུ་ཀ་ཡི་རྣམ་པར་བསྒོམ། །གསུང་གི་་་
འཁོར་ལོ་ཁ་ལ་བསྒོམ། །སྐུ་ཡི་འཁོར་ལོ་སྔ་མ་བཞིན། །ཞེས་སོགས་ཀྱིས་གཙོ་བོའི་ལུས་ཀྱི་་
སྙིང་གར་ཐུགས་ཀྱི་འཁོར་ལོ་ལྷ་བརྒྱད་སྔོན་པོ། མགྲིན་པར་གསུང་འཁོར་གྱི་ལྷ་བརྒྱད་་་་
དམར་པོ། སྤྱི་བོར་སྐུ་འཁོར་གྱི་ལྷ་བརྒྱད་དཀར་པོ་རྣམས་འགོད་པར་བཤད་པ་དང་། སྐུ་
གསུང་ཐུགས་ཀྱི་སྦྱོར་བ་ཡིས། །ཕྱི་དང་ནང་གི་ཆོས་རྣམས་ཀུན། །བྱང་ཆུབ་ཕྱོགས་ཀྱིས་་་་་
རྣམ་པར་དག །ཅེས་ཕྱི་དཀྱིལ་ལྷ་བཅུ་གསུམ་དང་། ནང་དཀྱིལ་གྱི་ལྷ་ཉེར་བཞི་པོ་གཉིས་
ཆར་བསྡོམས་ནས་བྱང་ཕྱོགས་སོ་བདུན་དང་སྦྱར་བའི་དག་པ་གསུངས་པའི་ཕྱིར། ཞེས་་་
ཟེར་རོ། །ཚུལ་འདི་ནི་ཅི་ཡང་མ་བསླབས་ཤིང་གང་ཡང་མི་ཤེས་བཞིན་དུ་ཟེར་རྒྱུས་ཕོངས་
པར་གྱུར་ནས་རྒྱུད་དོན་གཟུ་ལུམ་གྱིས་སྨྲ་བ་ལ་ཞུགས་པས་ལེགས་པར་ཤེས་པའི་མཁས་་་
པ་དག་གིས་མཐོང་ན་མཆོག་ཏུ་ངོ་ཚ་བར་བྱེད་པའི་གཏམ་ཡིན་ནོ། །ཇི་ལྟར་ཞེ་ན། མངོན་
བརྗོད་བླ་མའི་ལེའུ་ཉེར་དྲུག་པར་བཤད་པའི་སངས་རྒྱས་ཐོད་པའི་དཀྱིལ་འཁོར་ལ་ནི།
ཕྱིའི་དཀྱིལ་འཁོར་ལ་ནི་ཕྱི་དཀྱིལ་ལ་བཀོད་པའི་ལྷ་ཧེ་རུ་ཀ་གཙོ་བོ་གཅིག་པུ་ལས་མེད་ལ།
ལཱ་མ་ལ་སོགས་པ་བཅུ་གཉིས་ནི། ཕྱི་དཀྱིལ་ལ་འགོད་པ་མ་ཡིན་གྱི། ལུས་ཀྱི་ནང་དུ་འགོད་
པ་ཡིན་ལ། དེ་ཡང་རང་གཙོ་བོར་བསྐྱེད་པའི་སྙིང་གར་པདྨ་འདབ་བརྒྱད་དེའི་ཕྱི་རོལ་གྱི་
ཕྱོཊ་མཚམས་བརྒྱད་ལ་པདྨ་འདབ་མ་བརྒྱད་བསྒོམས་ནས་སྙིང་གའི་པདྨ་དབུས་མའི་ལྟེ་
བ་ལ། རང་དང་འདྲ་བའི་ཡེ་ཤེས་སེམས་དཔའ་ནང་གི་ཧེ་རུ་ཀ་ལུས་དཀྱིལ་གྱི་གཙོ་བོ་་་
དང་། དེའི་འདབ་མ་བརྒྱད་ལ་སྙིང་པོའི་རྣལ་འབྱོར་མ་བཞི་དང་། ཐོད་པ་བཞི་དེའི་ཕྱི་་་
རོལ་ཏུ་སྙིང་གར་བཀོད་པའི་ཕྱོགས་མཚམས་ཀྱི་འདབ་མ་བརྒྱད་ལ་སྒོ་མཚམས་མ་བརྒྱད་
8
26



གམ་་་་་
དེ། དེ་ལྟར་ན་སྙིང་གར་ཡེ་ཤེས་སེམས་དཔའ་ལ་ལྷ་མོ་བཅུ་གཉིས་ཀྱིས་བསྐོར་བ་བསྒོམ་་་
པའི་དོན་ཡིན་གྱི་ལྷ་མོ་བཅུ་གཉིས་ལུས་ཀྱི་ནང་དུ་མི་སྒོམ་པར་ཕྱི་དཀྱིལ་ལ་འགོད་པ་ག་་
ལ་ཡིན། ཁོ་བོས་ཇི་སྐད་བཤད་པ་འདི་ནི་མངོན་བརྗོད་བླ་མའི་འགྲེལ་བ་སློབ་དཔོན་་་་་
མཁས་པ་ཆེན་པོ་ཤུ་རང་ག་བཛྲ་གྱིས་མཛད་པ་ལས་གསལ་བར་གསུངས་ཏེ། རྒྱུད་ཀྱི་ལེའུ་
དེར་ཕྱིའི་དཀྱིལ་འཁོར་གྱི་དབུས་སུ་གཙོ་བོ་སངས་རྒྱས་ཐོད་པ་སེར་པོ་ཞལ་གཅིག་ཕྱག་་
གཉིས་པ་ཇི་ལྟར་བསྐྱེད་པ་བཤད་ཟིན་པའི་དེ་མ་ཐག་ཏུ། ཡེ་ཤེས་སེམས་དཔའ་དེ་་་་
གཟུགས་ཅན། །ཡི་གེ་ཧཱུྃ་ལས་བྱུང་བར་བསྒོམ། །ཞེས་གསུངས་པའི་འགྲེལ་བར། དེའི་ནུ་་་
མའི་བར་དུ་ཡེ་ཤེས་སེམས་དཔའ་ལྷ་མོ་བཅུ་གཉིས་ཀྱིས་བསྐོར་བ་ཞལ་གཅིག་ཕྱག་གཉིས་
པའི་གཟུགས་ཅན་ཧཱུཾ་ལས་བྱུང་བ་བསྒོམ་མོ། །ཞེས་དང༌། མཁའ་འགྲོ་མ་དང་ལཱ་མ་དང་། །
དུམ་སྐྱེས་མ་དང་གཟུགས་ཅན་མ། །པདྨའི་ཕྱོགས་ཀྱི་གདན་ལ་དགོད། །ཐོད་པ་བཞི་པོ་་་
མཆོག་ཡིན་ཏེ། །ཞེས་སོགས་ཀྱི་འགྲེལ་བར་ནུ་མའི་བར་གྱི་ཡེ་ཤེས་སེམས་དཔའ་ལ་མཁའ་
འགྲོ་མ་དང་། ལཱ་མ་དང་དུམ་སྐྱེས་མ་དང་གཟུགས་ཅན་མ་བཞི་པདྨའི་ཕྱོགས་ལ་འགོད་ལ།
ཕྱི་རོལ་གྱི་འདབ་མ་བརྒྱད་པ་ལ། ཁཱ་གདོང་མ་དང་གཤིན་རྗེ་བརྟན་མ་ལ་སོགས་པ་བཀོད་
དེ་ཞེས་གསུངས་པ་ལྟར་རོ། །ཕྱི་རོལ་ཏུ་ཞེས་པ་ནི་ནུ་མའི་བར་གྱི་པདྨ་དེའི་ཕྱི་རོལ་ཏུ་ཞེས་
པ་ཡིན་གྱི། ཕྱིའི་དཀྱིལ་འཁོར་དུ་ཞེས་པ་མིན་ཏེ། གོང་དུ་དྲངས་མ་ཐག་པ་ལྟར་ལྷ་མོ་བཅུ་
གཉིས་སྙིང་གར་བསྒོམ་པར་བཤད་པའི་ཕྱིར་རོ། །དེ་ལྟར་ན་བྱང་ཕྱོགས་སོ་བདུན་གྱི་དག་
པ་ཡང་ཕྱི་ནང་གི་ལྷའི་གྲངས་བསྡོམ་པ་དང་སྦྱོར་བ་མ་ཡིན་གྱི་ལུས་ཀྱི་ནང་གི་ལྷའི་དག་་
པ་ཡིན་ཏེ། ས་བཅུ་དག་གི་རིམ་པ་དང་། །སྐུ་གསུང་ཐུགས་ཀྱི་སྦྱོར་བ་ཡིས། །ཕྱི་དང་ནང་་
གི་ཆོས་རྣམས་ཀུན། །བྱང་ཆུབ་ཕྱོགས་ཀྱིས་རྣམ་པར་དག །ཅེས་པའི་འགྲེལ་བར། དེ་ལྟར་
ལུས་ཀྱི་ནང་དུ་ས་བཅུའི་རིམ་པ་སྐུ་གསུང་ཐུགས་ཀྱི་སྦྱོར་བ་བསྒོམས་ནས་བྱང་ཆུབ་ཀྱི་་་་
ཕྱོགས་ཀྱི་ཆོས་སུམ་ཅུ་རྩ་བདུན་གྱི་རྣམ་པར་དག་པ་སྒོམ་མོ་ཞེས་གསུངས་པ་ལྟར་རོ། །དེ་
བཞིན་དུ་རྒྱུད་འདིའི་ལེའུ་བདུན་པར་རྡོ་རྗེ་སེམས་དཔའི་དཀྱིལ་འཁོར་བཤད་པ་ལ་ཕྱི་
ནང་ཐུན་མོང་བའི་ལྷ་མེད་པར་སྨྲ་བ་ཡང་ཆ་མེད་པའི་རྒྱུས་གཏམ་འབའ་ཞིག་སྟེ། དེ་ལ་་
27



ཡང་རྡོ་རྗེ་སེམས་དཔའི་ཐུགས་ཀར་རྡོ་རྗེ་སེམས་དཔའ་རང་འདྲའི་ཡེ་ཤེས་སེམས་དཔའ་
སྒོམ་པར་རྒྱུད་རང་ལས་དངོས་སུ་བཤད་ཅིང་། དེའི་འགྲེལ་བར་གཞལ་ཡས་ཁང་གི་་་་
དབུས་སུ་རྡོ་རྗེ་སེམས་དཔའ་ཞལ་གསུམ་ཕྱག་དྲུག་པ་ནི་གོ་སླའོ། །ནུ་མ་གཉིས་ཀྱི་བར་དུ་
ཡེ་ཤེས་སེམས་དཔའ་རང་འདྲ་བ་ལྷ་མོ་བཅུ་གཉིས་ཀྱིས་བསྐོར་བ་སྐུ་གསུང་ཐུགས་ཀྱི་་་་
འཁོར་ལོ་གསུམ། ཧཱུྃ་དང་ཨཱདང་ཨོ་ལས་སྐྱེས་པའི་ལུས་ཀྱི་ནང་གི་དཀྱིལ་འཁོར་བསྒོམ་་་
པར་བྱའོ་ཞེས་བཤད་དོ། །
དེ་ལྟར་ན་ཕྱིའི་དཀྱིལ་འཁོར་ལ་སངས་རྒྱས་ཐོད་པ་གཙོ་བོར་བཀོད་ཅིང་དེ་་་་
དང་སྐུ་མདོག་ཕྱག་མཚན་སོགས་ཁྱད་པར་ཅུང་ཟད་ཀྱང་མེད་པའི་སངས་རྒྱས་ཐོད་པ་་་
ནང་དུ་སྙིང་གར་ལུས་དཀྱིལ་གྱི་གཙོ་བོར་བཀོད་པ་དང་། དེ་བཞིན་དུ་ཕྱིའི་དཀྱིལ་འཁོར་
གྱི་དབུས་སུ་བཀོད་པའི་རྡོ་རྗེ་སེམས་དཔའ་དང་སྐུ་མདོག་ཕྱག་མཚན་སོགས་ཁྱད་པར་་་་
ཅུང་ཟད་ཀྱང་མེད་པའི་རྡོ་རྗེ་སེམས་དཔའ་སྙིང་གར་ལུས་དཀྱིལ་གྱི་གཙོ་བོར་བཀོད་པ་་་
རྒྱུད་རྩ་འགྲེལ་ན་ཤིན་ཏུ་གསལ་བཞིན་དུ་དེ་གཉིས་ཀ་ལ་ཕྱི་ནང་ཐུན་མོང་བའི་ལྷ་མེད་དོ་
ཞེས་སྨྲ་བ་ནི་ཅི་ཡང་མ་མཐོང་ཞིང་གང་གི་ཡང་རྒྱུས་མེད་བཞིན་དུ་རྡོ་རྗེ་འཆང་ཉིད་ཀྱི་
གསུང་རབ་ལས་རྣམ་པར་བརྒལ་ཏེ་སྨྲ་བ་ཡིན་པར་ཤེས་པར་གྱིས་ལ། ཁྭ་ཏས་མི་གཙང་་་་
ཟོས་པའི་མཆུ། །ས་གཙང་གཞན་ལ་འབད་ནས་ཕྱིད། །ཅེས་པའི་ངང་ཚུལ་དེ་རྣམ་པར་་་་
ཐོངས་ཤིག གྲུབ་ཆེན་ལྭ་བ་པ་ལ་སོགས་པ་བདེ་མཆོག་རྩ་རྒྱུད་ཀྱི་དཀའ་འགྲེལ་དང་། རྣམ་
བཤད་མཛད་པ་འགའ་ཞིག་གིས་ལུས་དཀྱིལ་ལ་ནང་གི་ཧེ་རུ་ཀ་དངོས་སུ་གསལ་བར་མ་
བཤད་པ་ཡང་ཡོད་མོད་ཀྱི་དེ་དག་ལ་ཡང་ནང་གི་ཧེ་རུ་ཀ ཕྱིའི་ཧེ་རུ་ཀ་ཇི་ལྟ་བ་བཞིན་དུ་
སྙིང་གར་བསྒོམ་པ་མན་ངག་གིས་ཁ་འགེངས་དགོས་པ་ཁོ་བོའི་བླ་མ། རྗེ་ཐམས་ཅད་
མཁྱེན་པས་འདོད་འཇོར་གསུངས་པ་ལྟར་ཡིན་པས་བདེ་མཆོག་རྩ་རྒྱུད་ཀྱི་འགྲེལ་བ་་་་་
རྣམས་སུ་ཕྱི་དཀྱིལ་གྱི་ལྷ་ནང་དཀྱིལ་ལ་མ་བཀོད་པ་མང་ཞེས་པ་ཡང་དོན་ལ་རྣམ་པར་་་
དཔྱོད་མི་ཤེས་པར་ཚིག་གི་དངོས་ཟིན་ཐར་ཐོར་བཀླགས་པ་ཙམ་གྱིས་གསང་དོན་ཟབ་མོ་
ཆུད་གསོན་པར་བྱེད་དོ། །ཀྱེ་རྡོ་རྗེའི་གཞུང་དང་འགལ་བའི་ཚུལ་འཆད་དགོས་པས་སྡུག་
23



བསྔལ་བར་གྱུར་ཏེ། ཛེ་ཏ་རིའི་ཕྱག་རྒྱ་བཞི་བའི་ལུང་དང་འགལ་བར་སྨྲས་པ་ལ་ནི། འོག་
ཏུ་བཤད་པར་བྱའོ། །ཡང་འདི་སྐད་ཅེས་ཕྱི་ནང་ཐུན་མོང་བའི་ལྷ་མེད་པ་སྐྱོན་དུ་འདོད་
པ་ནི། ཀླུ་སྒྲུབ་ཡབ་སྲས་ཀྱིས་བཀྲལ་བའི་ལམ་སྲོལ། དཔལ་གསང་བ་འདུས་པའི་གྲུབ་པའི་
མཐའ་དང་ཡང་འགལ་ཏེ། དེ་ལྟ་ན་གྲུབ་ཆེན་ཨརྱ་དེ་བས་བཤད་པའི་སྤྲོས་བཅས་ཀྱི་སྤྱོད་
པ་ཡང་མུན་སྦྲུལ་དུ་འགྱུར་ཏེ། ཕྱི་ནང་ཐུན་མོང་བའི་ལྷ་གཅིག་ཀྱང་མེད་པའི་ཕྱིར་རོ། །
རྟགས་གྲུབ་སྟེ། སྤྱོད་པ་བསྡུས་པའི་སྒྲོན་མེར། གྲུ་བཞི་པ་ལ་སྒོ་བཞི་པ། །རྟ་བབས་བཞི་་་་
ཡིས་མཛེས་པར་བྱས། །ཞེས་སོགས་ཀྱི་གཞལ་ཡས་ཁང་གི་ནང་དུ། བུད་མེད་ཉི་ཤུའི་ཚོགས་
དང་ལྷན་ཅིག་གནས་པ་དང་། དེ་ནས་དེ་བཞིན་གཤེགས་པ་ཐམས་ཅད་བུད་མེད་སྒྱུ་མ་ལྟ་
བུར་རབ་ཏུ་བསྟན་པར་བྱ་བའི་ཕྱིར། ལ་ལ་ནི་བདེ་མཆོག་སྒྱུ་མ་ལྟ་བུས་འདོད་ཆགས་ཀྱི་་
རྒྱུད་ཀྱི་ངོ་བོ་ཉིད་ཀྱིས་བཅོམ་ལྡན་འདས་ཀྱི་སྤྱན་སྔར་འདུག་ལ། ཞེས་སོགས་དྲངས་ཏེ། ཕྱི་
དཀྱིལ་ལྷ་མོ་ཉི་ཤུ་རྩ་གཅིག་དང་གཙོ་བོ་ཉིད་འགོད་པར་བཤད་ཀྱི། རྣམ་སྣང་ནས་གནོད་
མཛེས་ཀྱི་བར་གྱི་གསང་བ་འདུས་པའི་ལྷ་ཚོགས་རྣམས་བཀོད་པར་མ་བཤད་ལ། གཙོ་་་་
བོའི་ལུས་ལ་སྐུའི་དཀྱིལ་འཁོར་ལྷ་སོ་གཉིས་པོ་ཐམས་ཅད་འགོད་པར་བཤད་དེ། གཞུང་
དེ་ཉིད་ལས། དེ་ལ་བཅོམ་ལྡན་འདས་བདེ་བ་ཆེན་པོའི་འཁོར་ལོ་སྒྱུར་བ་ནི། སྔོན་འབྱུང་
བའི་ཚུལ་གྱིས་བདག་ཉིད་ཅན་གྱི་ཏིང་ངེ་འཛིན་ལ་དགོངས་པ་སྔོན་དུ་འགྲོ་བས། རང་གི་
སྐུའི་དཀྱིལ་འཁོར་ལ་གནས་པའི་དེ་བཞིན་གཤེགས་པ་ཐམས་ཅད་ཚིམ་པར་བྱའོ། །ཞེས་་
ཁྱད་པར་གྱི་ང་རྒྱལ་བསྐྱེད་ལ། ཞེས་གསུངས་པའི་ཕྱིར་དང་། དང་པོ་སྦྱོར་བ་ཡན་ཆད་ཀྱི་
རྣལ་འབྱོར་སྒོམ་དགོས་པའི་ཕྱིར་རོ། །མདོར་ན་གཞུང་འདིར་ཕྱི་དཀྱིལ་ལ་ལྷ་མོ་ཉི་ཤུ་་་
བཀོད་པ་དེ་ནང་དཀྱིལ་ལ་མ་བཀོད་ན། ནང་དཀྱིལ་གྱི་སོ་གཉིས་པོ་དེ་ཕྱི་དཀྱིལ་ལ་མ་་་
བཀོད་པས་ནང་དཀྱིལ་དང་ཕྱི་དཀྱིལ་ལ་ཐུན་མོང་གི་ལྷ་གཅིག་ཀྱང་མེད་པའི་ཕྱིར། །
མཆོག་ཏུ་གྱུར་བའི་གཞུང་འདི་ཡང་འགོག་པར་བྱེད་དམ། ཞེས་སོགས་ཀྱི་ལོག་པའི་གཏམ་
བྱུང་རྒྱལ་དུ་སྨྲས་པ་དག་ལ་བརྗོད་པར་བྱ་སྟེ། ཚུལ་དེ་ནི་སྤྲོས་བཅས་ཀྱི་སྤྱོད་པའི་སྐབས་་
ཀྱི་ཚོགས་ཀྱི་དཀྱིལ་འཁོར་སྟོན་པ་ཡིན་ལ། དེ་ཡང་གསང་བ་འདུས་པའི་ཚོགས་ཀྱི་དཀྱིལ་
29



འཁོར་སྟོན་པ་མིན་ཞིང་། དེ་ལྟར་བཤད་པའི་གཙོ་བོ་ཡང་། གསང་བ་འདུས་པའི་དཀྱིལ་
འཁོར་གྱི་གཙོ་བོ་མ་ཡིན་ནོ། །འོ་ན་ཅི་ཞེ་ན་སྤྱོད་བསྡུས་ལས། གསང་བ་འདུས་པ་ཞེས་བྱ་
བའི་རྒྱུད་འདི་ལས་ནི་སྤྲོས་པ་མེད་པ་དང་། ཤིན་ཏུ་སྤྲོས་པ་མེད་པའི་སྤྱོད་པའི་གནས་་་
འབའ་ཞིག་བསྟན་ནོ། །ཞེས་འདུས་པར་སྤྲོས་བཅས་ཀྱི་སྤྱོད་པའི་གནས་ལ་སོགས་པ་མ་་་
གསུངས་པར་བཤད་ནས། སྤྲོས་བཅས་ཀྱི་སྤྱོད་པའི་ཚོགས་ཀྱི་དཀྱིལ་འཁོར་དང་། གནས་་་
ལ་སོགས་པ་རྒྱས་ཤིང་གསལ་བར་བཤད་པ་སངས་རྒྱས་མཉམ་སྦྱོར་ཡིན་པས། སངས་རྒྱས་
མཉམ་སྦྱོར་གྱི་དཀྱིལ་འཁོར་གྱི་དབང་དུ་བྱས་པའི་ཚོགས་ཀྱི་དཀྱིལ་འཁོར་རྒྱུད་དེ་ལས་་་
གསུངས་པའི་དོན་འཆད་པར་བཞེད་ནས། སྤྱོད་བསྡུས་ལས། ད་ནི་སྤྲོས་པ་དང་བཅས་་་་
པའི་སྤྱོད་པ་དཔལ་སངས་རྒྱས་ཐམས་ཅད་དང་མཉམ་པར་སྦྱོར་བ་མཁའ་འགྲོ་མ་སྒྱུ་མ་་
བདེ་མཆོག་ཅེས་བྱ་བ་རྣལ་འབྱོར་ཆེན་པོའི་རྒྱུད་ལ་འཇུག་པར་བྱ་སྟེ། ཞེས་གསུངས་ནས།
དེ་ནས་ཡང་དག་བཤད་བྱ་བ། །རྣམ་པ་སྣ་ཚོགས་མཆོག་གྱུར་བའི། །མཁའ་འགྲོ་སྒྱུ་མ་བདེ་
མཆོག་བཤད། །ཅེས་པ་ནས། བུད་མེད་དག་ནི་ལེགས་སྒྲུབ་པའི། །སྐལ་བཟང་རང་གི་ཕྱག་
རྒྱས་མཚན། །ཚོགས་ཀྱི་དཀྱིལ་འཁོར་བརྟག་པར་བྱ། །ཞེས་པའི་བར་སངས་རྒྱས་མཉམ་་་
སྦྱོར་གྱི་རྒྱུད་དྲངས་ཏེ། དེ་ལྟར་དྲངས་པའི་མཉམ་སྦྱོར་གྱི་རྒྱུད་ཚིག་དེ་དག་གི་དོན་འཆད་
པ་ནི་སྤྱོད་བསྡུས་ལས། ཞེས་གསུངས་པའི་མདོའི་ཚིག་རྣམས་ཀྱི་དོན་རྒྱ་ཆེར་དགྲོལ་བར་་
བྱ་སྟེ། དེ་ལ་དང་པོ་ཁོ་ནར་སྐྱེད་མོས་ཚལ་ལ་སོགས་པའི་ཡིད་དང་རྗེས་སུ་མཐུན་པའི་་་་
གནས། ཞེས་སོགས་ཀྱིས་གནས་སྒྲུབ་ཚུལ་དང་། དེར་རྟེན་གཞལ་ཡས་ཁང་བསྐྱེད་ཚུལ་་་་་
དང་བཅས་པ་བཤད་ནས། དེར་ལྷའི་རྣལ་འབྱོར་སྒོམ་ཚུལ་འཆད་པ་ནི་དེ་ལ་རིམ་པ་ནི་་་
འདི་ཡིན་ཏེ། དོན་དམ་པའི་བདེན་པ་ལ་དམིགས་པ་སྔོན་དུ་འགྲོ་བས་བདག་ལ་བྱིན་གྱིས་
བརླབ་པའི་རིམ་གྱིས་རྡོ་རྗེ་སེམས་དཔའི་སྐུར་བདག་ཉིད་བསྐྱེད་ལ། དཀྱིལ་འཁོར་གྱི་་་་་
བདག་པོའི་ཚུལ་གྱིས་བདག་ཉིད་འདུག་ནས། ཞེས་པས་བདག་ཉིད་དཀྱིལ་འཁོར་གྱི་གཙོ་
བོར་སྐྱེད་ཚུལ་བསྟན་ཏེ། དེ་ནི་མཉམ་སྦྱོར་གྱི་རྒྱུད་ཚིག་གོང་དུ་དྲངས་ནས་བཤད་བྱར་་་
བཀོད་པ་དེའི་ནང་ནས། སངས་རྒྱས་ཐམས་ཅད་མཉམ་སྦྱོར་བ། །སྦྱོར་བའི་དབང་ཕྱུག་་་
30



རྣམ་འཕྲུལ་བས། །རྡོ་རྗེ་སེམས་དཔའ་དཔལ་གྱི་ལྷ། །དེ་ན་རྣམ་པར་འཕྲུལ་བའི་བདག །
ཅེས་པ་དེའི་དོན་འཆད་པའི་ཚིག་ཡིན་པས། སངས་རྒྱས་མཉམ་སྦྱོར་གྱི་དཀྱིལ་འཁོར་གྱི་
གཙོ་བོ་རྡོ་རྗེ་སེམས་དཔའ་སྡོམ་པར་སྟོན་པ་ཡིན་གྱི། གསང་འདུས་ཀྱི་དཀྱིལ་འཁོར་གྱི་་་
གཙོ་བོ་སྟོན་པ་ག་ལ་ཡིན། དེ་ལྟར་གཙོ་བོ་བསྐྱེད་པ་བསྟན་ནས། ཕྱག་རྒྱའི་འཁོར་སྐྱེད་་་་་
ཚུལ་སྟོན་པ་ནི། དེ་ནས་དེ་བཞིན་གཤེགས་པ་ཐམས་ཅད་བུད་མེད་ཀྱི་སྒྱུ་མ་ལྟ་བུར་རབ་་
ཏུ་བསྟན་པར་བྱ་བའི་ཕྱིར། ལ་ལ་ནི་བདེ་མཆོག་སྒྱུ་མ་ལྟ་བུས་འདོད་ཆགས་ཀྱི་རྒྱུད་ཀྱི་ངོ་
བོ་ཉིད་ཀྱིས་བཅོམ་ལྡན་འདས་ཀྱི་སྤྱན་སྔར་འདུག་ལ། ཞེས་སོགས། ཁྱེད་ཀྱིས་དྲངས་པའི་
ཚིག་དེ་དག་གསུངས་སོ། །དེ་དག་ནི་སངས་རྒྱས་མཉམ་སྦྱོར་གྱི་ལྷ་མོ་ཡིན་གྱི། གསང་་་་་
འདུས་ཀྱི་ལྷ་མ་ཡིན་ལ། དེ་ནས་བཅོམ་ལྡན་འདས་བདེ་བ་ཆེན་པོའི་འཁོར་ལོ་སྒྱུར་བ་ནི།
སྔོན་འབྱུང་བའི་ཚུལ་གྱིས་བདག་ཉིད་ཅན་གྱི་ཏིང་ངེ་འཛིན་ལ་དགོངས་པ་སྔོན་དུ་འགྲོ་་
བས། རང་གི་སྐུའི་དཀྱིལ་འཁོར་ལ་གནས་པའི་དེ་བཞིན་གཤེཊ་པ་ཐམས་ཅད་ཚིམ་པར་་
བྱའོ། །ཞེས་ཁྱད་པར་གྱི་ང་རྒྱལ་བསྐྱེད་ལ་ཞེས་པས་ཀྱང་གཙོ་བོ་རང་གི་སྐུའི་དཀྱིལ་འཁོར་
ཏེ་སུ་ལ་གནས་པ་དེ་བཞིན་གཤེགས་པ་ཐམས་ཅད་ཅེས་ཐ་སྙད་བྱས་པའི་ཕུང་པོ་ཐམས་
ཅད་བདེ་བ་ཆེན་པོས་ཚིམ་པར་བྱའོ། །ཞེས་བསམས་ནས་ཕྱག་རྒྱའི་འདོད་ཡོན་ལ་སྦྱོར་་་་
བར་སྟོན་པ་ཡིན་གྱི། འདུས་པའི་ལྷ་སོ་གཉིས་ལུས་ལ་བཀོད་པའི་དོན་ག་ལ་ཡིན། སངས་
རྒྱས་མཉམ་སྦྱོར་དང་གསང་འདུས་ནོར་ནས་ཤན་མི་ཕྱེད་པའི་ངང་ཚུལ་འདི་ལྟ་བུས་ཀྱང་
བབ་ཅོལ་འདི་ལྟར་སྨྲ་བ་ལ་ཞུགས་པས་ནི་བདུད་རིགས་ཀྱི་སྡེ་རྣམ་པར་འཕེལ་བར་མ་་་
གྱུར་གྲང་། གཙོ་བོ་གསང་འདུས་ལ་འཁོར་སངས་རྒྱས་མཉམ་སྦྱོར་གྱི་ལྷ་མོ་རྣམས་འབའ་
ཞིག་གིས་བསྐོར་བའི་དཀྱིལ་འཁོར་རུང་ན། གཙོ་བོ་འཇིགས་བྱེད་ལ་འཁོར་དགྲ་ནག་ལྷ་་
བཅུ་གསུམ་གྱིས་བསྐོར་བ་རྣམ་པ་ཐམས་ཅད་དུ་མི་རུང་བར་ཁྱོད་རང་གིས་སྨྲས་པ་ཡིད་
ལ་ཞོག་ལ། དྲན་པ་མི་གནས་པའི་རྣམ་འགྱུར་གསལ་བར་མ་བྱེད་ཅིག གསང་བ་འདུས་་་
པའི་རྣལ་འབྱོར་པས་སྤྱོད་པ་བྱེད་པའི་འདུས་པ་རང་གི་ཚོགས་ཀྱི་དབང་དུ་བྱས་པའི་་་་
དཀྱིལ་འཁོར་ཇི་ལྟར་བྱ་བ་མན་ངག་གིས་འཆད་པ་སྤྱོད་བསྡུས་སུ་གསུངས་པ་ནི། དེ་ཉིད་
31 ་



ལས། དེའི་རིམ་པ་ནི་འདི་ཡིན་ཏེ། དང་པོ་ཁོ་ནར་དོན་དམ་པའི་བདེན་པ་ལ་དམིགས་ནས།
བདག་ལ་བྱིན་གྱིས་བརླབས་པའི་རིམ་གྱིས་མི་བསྐྱོད་པ་ཕྱུང་སྟེ་རྗེས་སུ་བཅུག་ནས།
དཀྱིལ་འཁོར་གྱི་བདག་པོ་ཉིད་དུ་གནས་ལ། དེ་ནས་ཐ་མལ་བའི་ང་རྒྱལ་བསལ་ཏེ་མི་་་་
བསྐྱོད་པའི་འཁོར་རྣམས་རང་གི་སྐུའི་དཀྱིལ་འཁོར་ལྟ་བུར་ཡན་ལག་ཏུ་གྱུར་བའི་རྣམ་་་
པར་སྣང་མཛད་ལ་སོགས་པའི་དཀྱིལ་འཁོར་གྱི་ལྷ་རྣམས་སུ་ལྷག་པར་མོས་པས་དཀྱིལ་་་
འཁོར་གྱི་འཁོར་ལོའི་ལྷ་མ་ལུས་པ་རང་གི་ཕྱག་རྒྱ་དང་རིལ་པོར་འཛིན་པ་དང་། རྗེས་སུ་
གཞིག་པའི་རིམ་གྱིས་དོན་དམ་པའི་བདེན་པ་ལ་འཇུག་གོ། །ཞེས་སོགས་རྒྱ་ཆེར་གསུངས་
པ་དག་ཡིན་མོད་ཀྱི། དེ་དག་གི་དོན་འདིར་བཤད་པར་བྱ་བའི་སྐབས་མ་ཡིན་པས་མ་སྨྲས་
སོ། །ཡང་ལུས་དཀྱིལ་དང་ལུས་ལ་ལྷ་བཀོད་པ་ཙམ་གྱི་ཁྱད་པར་ཡང་མ་ཕྱེད་དོ། །ཞེས་སྨྲ་
བ་ཡང་ཤིན་ཏུ་མི་འཐད་དེ། རྣལ་འབྱོར་བླ་མེད་གཞིར་བཞག་ལ། ལུས་ལ་ལྷ་འགོད་པ་ལ་
སྐྱེ་མཆེད་དང་སྐུ་གསུང་ཐུགས་བྱིན་གྱིས་བརླབས་པའི་ཕྱིར་འགོད་པ་ནི། མིག་སོགས་སྟོང་
ཉིད་དུ་སྦྱངས་པའི་ངང་ནས། གནས་དེ་དང་དེར་ཆོ་ག་གསུམ་མམ། ས་བོན་ཙམ་མམ་སྐད་
ཅིག་གིས་ལྷར་བསྐྱེད་པ་ཡིན་ཏེ། གདོང་དྲུག་གི་རྒྱུད་ལས། མིག་སོགས་བྱིན་གྱིས་བརླབ་པ་
ལ་ཞེས་སོགས་དྲངས་ནས། ལུས་དཀྱིལ་ནི། རྣལ་འབྱོར་པ་རང་གི་ལུས་ལ་གནས་པའི་རྩ་་
ཐིག་རླུང་སོགས་ལུས་ཀྱི་ཆ་ཤས་གང་ཡང་རུང་བ་ཞིག་རྒྱུར་བྱས་པ་དགོས་པ་སྟེ། རྡོ་རྗེ་་་
དྲིལ་བུ་པས། འདི་དག་གནས་སུ་རྣལ་འབྱོར་པ། །རྩ་ཡིན་དཔའ་བོ་ཉི་ཤུ་བཞི། ལུས་ཀྱི་་་་
ཁམས་སུ་བརྟག་པར་བྱ། །ཞེས་གསུང་ལ། ལུས་ཀྱི་ཆ་ཤས་ལས་གྲུབ་པའི་ལྷ་དེ་ལུས་ཀྱི་ནང་
གི་གནས་རྣམས་སུ་བཀོད་པ་ཞིག་དགོས་ཏེ། སློབ་དཔོན་པྲ་ཛྷ་རཀྵི་ཏས་བདེ་མཆོག་གི་
སྐབས་སུ་འུག་གདོང་མ། རྣ་བའི་བུག་པའི་ནང་དུ་སྒོམ་པར་བཤད་ཅིང་། སློབ་དཔོན་སྒྲོན་
མ་ཅན་གྱི་སྡེས། ཀྱི་རྡོར་ལུས་དཀྱིལ་འཆད་པའི་སྐབས་སུ། ཇི་སྲིད་རྡུལ་ཕྲ་རབ་དང་མཉམ་
པའི་དཔའ་བོ་དང་དཔའ་མོའི་དབང་ཕྱུག་མ་དེའི་བདག་ཉིད་ལས་སྐྱེས་པ། དཔའ་བོ་དེ་
རྣམས་ཐམས་ཅད་སྒྲུབ་པ་པོ་རང་གི་ལུས་ཀྱི་ནང་དུ་བསྒོམ་མོ། །གང་དཔའ་མོའི་དབང་་་་
ཕྱུག་མ་དེ་རྣམས་ཐམས་ཅད་དེ་ཉིད་ཀྱི་ནང་དུ་བསྒོམ་མོ། །ཞེས་བཤད་པའི་ཕྱིར་རོ། །དེ་



ལྟར་ཡིན་པ་དེའི་ཕྱིར་ཤིན་ཏུ་ཟབ་པའི་ལུས་དཀྱིལ་འདི་སྐྱེད་ཚུལ་རྣམས་ལུས་དཀྱིལ་སྐྱེད་
ཚུལ་དུ་མི་འགྱུར་བའི་སྐྱོན་གཏན་མེད་དེ། རྩ་འཁོར་ལོ་ལྔ། འཁོར་ལོ་ལྔ་ལ་རྡོ་རྗེའི་ལུས་ལ་
རང་གྲུབ་ཙམ་ནས་ཡོད་ལ། དེ་ལྷ་མོ་རྣམས་དང་། འཁོར་ལོ་ལྔའི་དབུས་ཀྱི་ཐིག་ལེ་ཕྱི་ཐུན་
མོང་གི་རྩ་དང་བཅས་པ་གཙོ་བོ་ཡབ་ཡུམ་ལྟར་བསྐྱེད་ནས་ལུས་ཀྱི་ནང་སོ་སོའི་གནས་སུ་
བསྒོམས་པས་བློས་བཏགས་མིན་ནོ། །ཡུལ་ཡུལ་ཅན་གྱི་ལྷ་བཅུ་གཉིས་དང་། ཁྲོ་བོ་བཅུ་ནི་
དཔལ་གསང་བ་འདུས་པ་འཕགས་སྐོར་གྱི་ལུས་དཀྱིལ་གྱི་སྐབས་སུ་བཤད་པ་དང་། མན་
ངག་འདིར་བཤད་པ་གཉིས་འགོད་ས་དང་སྐྱེད་གཞི་ཁྱད་པར་མེད་པས། འདི་དག་ཇི་་་་
ལྟར་ལུས་དཀྱིལ་དུ་མི་འགྱུར་ཞེས་སྨྲས་པ་ལ་བརྗོད་པར་བྱ་སྟེ། འདི་ལྟར་རང་གི་ལུས་ཀྱི་
ཆ་སོ་སོ་རྒྱུར་བྱས་ནས། ཆ་དེ་དང་དེ་ཡོངས་སུ་གྱུར་པ་ལས་ལྷ་སོ་སོར་བསྐྱེད་དེ་ལུས་ཀྱི་ས
གནས་སོ་སོར་འགོད་པའི་ལུས་དཀྱིལ་སྒྲུབ་ཚུལ་ཁྱོད་ཀྱིས་སྨྲས་པ་འདི་ནི། ཁོ་བོ་ཅག་གི་བླ་
མ་རྗེ་ཐམས་ཅད་མཁྱེན་པས། གངས་རིའི་ཁྲོད་འདིར་སྔོན་མ་བྱུང་བའི་ལེགས་པར་བཤད་
པ་ཐུན་མོང་མིན་པའི་ལུས་དཀྱིལ་སྒྲུབ་ཚུལ་གསུངས་པ་དེའི་གནད་ལེགས་པར་མ་ལོན་་་
ཀྱང༌། རྗེའི་གསུང་རབ་ལས་གསུངས་པའི་རགས་པ་ཙམ་གྱི་གསུང་གི་རྗེས་ཟློས་བྱས་པར་
ཟད་ཀྱི། ཁོ་བོས་ལུས་དཀྱིལ་དང་ལྷ་བཀོད་པ་ཙམ་གྱིས་ཁྱད་པར་ཡང་མ་ཕྱེད་ཅེས་སྨྲས་པ་
དེ་སུ་ཞིག་ལ་སྨྲས་པ་ཨེ་གོ །གོ་ན་ཀྱི་རྡོར་བདེ་མཆོག་ལ་སོགས་པའི་ལུས་དཀྱིལ། སྒྲུབ་་་་་
ཐབས་བྱེད་པ་པོ་སྔ་མ་རྣམས་ཀྱིས་བྱས་པའི་སྒྲུབ་ཐབས་དུ་མ་ཞིག་འདུག་པ་དེ་དང་དེར།
ལུས་ལ་ལྷ་བཀོད་པ་ཙམ་དུ་མ་སོང་བའི་ལུས་དཀྱིལ་སྒྲུབ་ཚུལ་ཁྱད་པར་བ་འདི་དང་་་་
འདིས་འདི་ལྟར་བཤད་དོ་ཞེས་སྒྲུབ་ཐབས་དེ་དང་དེ་དག་རང་གི་ཚིག་དྲང་རྒྱུ་ཅུང་ཟད་
ཙམ་དགོས་པ་ཡིན་གྱི་དེ་དག་གང་ན་ཡང་ཟུར་ཙམ་ཡང་མེད་པར་ཁྱོད་ཀྱིས་ཁོ་བོ་ཅག་གི་
ལད་མོ་བཟླས་པ་ཙམ་ཞིག་སྨྲས་ནས། སྔ་མ་དེ་དག་ལ་སྐྱོན་མེད་དོ་ཞེས་ཟེར་བ་ནི། ་་་་
བཅད་མ་གཡར་པོའི་རྒྱན་གྱིས་གཟིངས་མཐོ་བར་བྱེད་པ་དང་མཚུངས་པ་ངོ་ཚ་བོར་བའི་
འཇུག་པ་ཡིན་ནོ། །ཡང་རྒྱུད་རྒྱ་གཞུང་ཚད་ལྡན་ནས་མ་བཤད་པའི་རྩོད་པ་སྤོང་བ་ལ་་་
མཆོག་ཏུ་སྡུག་བསྔལ་བའི་དཀའ་བ་བབ་པས་ཅི་ཡང་རུང་བའི་བརྡོལ་གཏམ་འདི་ལྟར་སྨྲ་



དགོས་པ་བྱུང་སྟེ། རྣལ་འབྱོར་བླ་མེད་སྤྱི་ལས་བཤད་ཚུལ། ཀྱེ་རྡོ་རྗེའི་རྒྱུད་དང་འགྲེལ་པས་
བཤད་ཚུལ། རང་གི་ཁས་བླངས་པའི་གྲུབ་མཐའ་ནས་བཤད་ཚུལ། ཞེས་སྨྲས་ནས། དང་པོ་
འཆད་པ་ན། དཔལ་ཡེ་ཤེས་གསང་བའི་སྒྲུབ་ཐབས་སློབ་དཔོན་ཤེས་རབ་གསང་བས་་་་་
མཛད་པར། ཕྱི་ནང་གི་གནས་གཉིས་ཀ་ལ་ལྷ་མཐུན་པར་འགོད་པ་བདེ་མཆོག་ལུས་་་་་
དཀྱིལ་ལྟ་བུ་བཤད་ནས། ཡང་ན་རྒྱུད་ཀྱི་མན་ངག་བསྒོམ། །འདི་ན་འཁོར་ལོ་དྲུག་ཀྱང་ཡོད། །
ཅེས་སོགས་དྲངས་ནས། འདིས་ཀྱང་ཀྱི་རྡོར་ལུས་དཀྱིལ་དང་ཆ་འདྲ་བའི་ལུས་དཀྱིལ་་་་
གཅིག་མ་བསྟན་ན། ཞེས་སྨྲས་པས་ནི་དགག་སྒྲུབ་ལ་དམུས་ལོང་ལྟ་བུར་གྱུར་ཀྱང་རང་་་་་
གིས་མི་ཤེས་པའི་གླེན་པ་གསལ་བར་བྱས་སོ། །འདི་ལྟར་ཁྱེད་ཅག་འདོད་པ་ལྟར་ཀྱི་རྡོར་་་
ལུས་དཀྱིལ་མ་གྲུབ་པར་འདོད་པའི་རྒོལ་བའི་གང་ཟག་གི་ངོར། ཀྱེ་རྡོར་ལུས་དཀྱིལ་དེ་ལྟ་
བུ་སྒྲུབ་པར་འདོད་པས། ཁྱོད་ཀྱིས་འདི་སྨྲས་པ་མ་ཡིན་ནམ། མོ་གཤམ་གྱི་བུ་གཞི་མ་གྲུབ་
པར་འདོད་པའི་རྒོལ་བའི་ངོར། ལྷ་སྦྱིན་མོ་གཤམ་གྱི་བུ་དང་གཟུགས་དབྱིབས་ཆ་འདྲ་་་་
བར་ཨེ་གྲུབ་སྨྲོས་ཤིག དེ་མ་གྲུབ་ན་ཁྱོད་འདོད་པ་ལྟར་གྱི་ཀྱི་རྡོར་ལུས་དཀྱིལ་གཞི་མ་གྲུབ་
པར་འདོད་པའི་རྒོལ་བའི་ངོར། ཡེ་ཤེས་གསང་བའི་སྒྲུབ་ཐབས་ཀྱི་ཚུལ་དེ་ཁྱོད་འདོད་པ་
ལྟར་གྱི་ཀྱི་རྡོར་ལུས་དཀྱིལ་དང་ཆ་འདྲ་བ་འབུད་དོ། །དེ་ཡང་དེའི་ངོར་མ་གྲུབ་ན་སྒྲུབ་་་
བྱེད་བསྒྲུབ་བྱ་མཚུངས་པའི་མ་གྲུབ་པའི་རྟགས་ཀྱིས་རང་གི་དམ་བཅའ་སྒྲུབ་པ་ཤིན་ཏུ་་་
གླེན་པ་གོ་བར་བྱེད་པའོ། །ཡང་བདེ་མཆོག་སྡོམ་པ་འབྱུང་བའི་ལེའུ་བཞི་པར། རྣམ་པ་ལྔ་
ཡི་ལྷ་རྣམས་ནི། །གཟུགས་དང་ཚོར་བ་འདུ་ཤེས་དང་། །ཞེས་པ་ནས། འོད་གསལ་གོ་་་་
འཕང་ཐོབ་པར་འགྱུར། །ཞེས་པའི་བར་དྲངས་ཤིང་། དེའི་འགྲེལ་བར། འདི་དག་ཀྱང་རིམ་
པ་ཇི་ལྟར་མེ་ལོང་ལ་སོགས་པའི་ཡེ་ཤེས་ཀྱི་བདག་ཉིད་དེ། ཞེས་སོགས་དྲངས་ནས་གལ་ཏེ་
འདི་རྣམས་ལུས་ལ་ལྷ་འགོད་པ་ཡིན་གྱི་ལུས་དཀྱིལ་མ་ཡིན་ནོ་སྙམ་ན། མ་ཡིན་ཏེ། དེ་ཉིད་
ལས། སངས་རྒྱས་ཉིད་འབྲས་རྒྱུ་རུ་འགྱུར། །ཞེས་པ་དེ་ཉིད་སངས་རྒྱས་ཀྱི་མཚན་ཉིད་་་་
འབྲས་བུ་དང་དེའི་རྒྱུར་ཡང་འགྱུར་རོ། །ཇི་ལྟར་འགྱུར་ཞེ་ན། གསུངས་པ་མིག་སོགས་་་་
རྣམས་ལ་བསྒོམ་བྱ་སྟེ། །ཞེས་པ་རང་ཉིད་རྡོ་རྗེ་སེམས་དཔར་གྱུར་ནས་མིག་ལ་སོགས་པའི་



སྐྱེ་མཆེད་རྣམས་ལ་བཅོམ་ལྡན་འདས་དེ་ཉིད་འབྲས་བུ་དང་དེའི་རྒྱུར་ཡང་འགྱུར་རོ། །
གཟུགས་ཀྱི་སྒོར་བསྒོམ་པར་བྱའོ། །ཞེས་བྱ་བའི་དོན་ཏེ། དེ་གསུངས་པ། བཅོམ་ལྡན་འདས་
དེ་ཉིད་སའི་སྙིང་པོའི་རྣམ་པས་མིག་གི་སྐྱེ་མཆེད་ལ་གནས་ནས་གཟུགས་གསུམ་རྣམ་པར་
སྦྱངས་ཏེ། རྡོ་རྗེའི་མིག་གི་སྐྱེ་མཆེད་སྟེར་བར་མཛད་དོ། །ཞེས་བཤད་ལ། དེའི་དོན་ཡང་་་་
སྡོམ་འབྱུང་གི་རྒྱུད་ཚིག་འདི་རྣམས་ཀྱི་དོན་ལུས་དཀྱིལ་སྟོན་བྱེད་དུ་གྲུབ་ཆེན་ཀླུའི་བྱང་་
ཆུབ་ཀྱིས་གསང་འདུས་ལུས་དཀྱིལ་གྱི་སྐབས་སུ་དྲངས་ནས་བཤད་པ་བྱས་པའི་ཕྱིར་རོ། །
དེས་ན་སྡོམ་འབྱུང་རྩ་འགྲེལ་ལས། ཀྱེ་རྡོར་ལུས་དཀྱིལ་དང་ཆ་འདྲ་བའི་ལུས་དཀྱིལ་གྱི་་་
རྣལ་འབྱོར་ཞིག་ཀྱང་བསྟན་པར་ཤེས་པར་བྱའོ། །ཞེ་བྲིས་སོ། །དེ་ལ་ཁྱོད་ཀྱིས་སྡོམ་འབྱུང་
ལེའུ་བཞི་པའི་གཞུང་། རྣམ་པ་ལྔ་ཡི་ལྷ་རྣམས་ནི། །ཞེས་པ་ནས། རྣམ་ལྔ་གཅིག་ཏུ་རྫོགས་
བྱང་ཆུབ། །ཅེས་པའི་བར་ལུས་དཀྱིལ་བསྒོམ་ཚུལ་སྟོན་པར་བྱས་ནས་དྲངས་པས་ནི། རང་
ཉིད་ཕྱུགས་སུ་གོ་བར་བྱས་ཏེ། འདི་ལྟར་དེ་དག་ནི། ཕུང་པོ་ལྔ་རྣམ་པར་དག་པ་དང་ཡེ་་
ཤེས་ལྔ་དང་དེ་བཞིན་གཤེགས་པ་ལྔའི་རང་བཞིན་གྱི་མངོན་བྱང་ལྔ་ལས་དྲུག་པ་རྡོ་རྗེ་་་
སེམས་དཔའི་སྐུ་གཅིག་ཏུ་རྫོགས་པར་སྟོན་པ་ཡིན་པས། ཕྱིའི་དཀྱིལ་འཁོར་གྱི་གཙོ་བོ་་་་
མངོན་བྱང་ལྔ་ལས་རྫོགས་ཚུལ་མངོན་བྱང་ལྔའི་རྣམ་དག་དང་བཅས་པ་སྟོན་པ་ཡིན་ནོ། །
དེའི་ཕྱིར་དེ་ཉིད་ཀྱི་འགྲེལ་བར། བསྐྱེད་པའི་རིམ་པ་བསྒོམས་པས་དེ་དག་གི་རྣམ་པར་་་་་
དག་པ་ཁོ་ནས་མངོན་པར་བྱང་ཆུབ་པ་རྣམ་པ་ལྔ་བོ་བསྒོམ་པར་བྱའོ། །ཞེས་སྟོན་པ་རྣམ་
པ་ལྔ་ཞེས་པ་ལ་སོགས་པའོ། །དེ་ལ་རྣམ་པ་ལྔ་བོ་རྣམས་གཅིག་ཉིད་དུ་ཡང་དག་པར་་་་་
རྫོགས་པའི་བྱང་ཆུབ་རྟོགས་པ་ནི་འདི་ཡིན་པས། དྲུག་པ་ནི་རྡོ་རྗེ་འཆང་ཞེས་གསུངས་སོ།།
དེ་ལྟར་རྡོ་རྗེ་འཆང་མངོན་བྱང་ལྔ་ལས་རྫོགས་པ་དེ་ཉིད་ཀྱི་མིག་ལ་སོགས་པའི་སྐྱེ་མཆེད་
བྱིན་གྱིས་བརླབས་ནས། དེ་ལྟར་སྐྱེ་མཆེད་བྱིན་རླབས་ཀྱི་ལྷའི་རྣམ་དག་འཆད་པ་ན། མིག་
ལ་སོགས་པ་དྲུག་ལ་བསྒོམ་པའི་ས་སྙིང་ལ་སོགས་པ་དྲུག་ནི། དབང་པོ་དྲུག་རྣམ་པར་དག་
པ་དང་། ས་སྙིང་སོགས་དེ་དང་འཁྱུད་པར་བསྒོམ་པའི་གཟུགས་རྡོ་རྗེ་མ་ལ་སོགས་པ་དྲུག་
ནི་ཡུལ་དྲུག་དག་པ་དང་། ཡུལ་དང་ཡུལ་ཅན་གྱི་ལྷ་དེ་དག་སྙོམས་པར་འཇུག་པའི་བདེ་་



བ་ཆེན་པོའི་ཡེ་ཤེས་ནི་མིག་གི་དབང་པོའི་རྣམ་པར་ཤེས་པ་ལ་སོགས་པ་རྣམ་ཤེས་དྲུག་
རྣམ་པར་དག་པ་ཐུགས་རྡོ་རྗེའི་རང་བཞིན་ཏེ་དེ་ལྟར་ན། སྐྱེ་མཆེད་བྱིན་རླབས་ཀྱི་ལྷ་དེ་་
དག་ནི་སྐྱེ་མཆེད་བཅུ་གཉིས་དང་ཁམས་བཅོ་བརྒྱད་རྣམ་པར་དག་པར་འགྱུར་རོ། །ཞེས་
བྱ་བའི་དོན་ཡིན་ལ། དོན་འདི་ཉིད་ནི། ཡུལ་ནི་དྲུག་ཏུ་དྲན་པ་སྟེ། །ཞེས་སོགས་ཀྱི་འགྲེལ་
བར་ཤིན་ཏུ་གསལ་བར་བཤད་ཅིང་། སངས་རྒྱས་ཉིད་འབྲས་རྒྱུ་རུ་འགྱུར། །ཞེས་པ་ཡང༌།
འདི་ལྟར་མིག་ལ་སོགས་པའི་སྐྱེ་མཆེད་བྱིན་གྱིས་བརླབས་པའི་འབྲས་བུ་ནི། སངས་རྒྱས་་
ཉིད་ཀྱི་རྡོ་རྗེའི་མིག་གི་སྐྱེ་མཆེད་ལ་སོགས་པ་བསྐྱེད་པའི་རྒྱུར་འགྱུར་བའི་དོན་ཡིན་ལ། དེ་
ལྟར་སྟོན་པར་འདོད་ནས་དེའི་འགྲེལ་བར་རང་རྡོ་རྗེ་སེམས་དཔར་གྱུར་ནས་མིག་ལ་་་་་
སོགས་པའི་སྐྱེ་མཆེད་རྣམས་ལ་བཅོམ་ལྡན་འདས་དེ་ཁོ་ན། གཏི་མུག་རྡོ་རྗེ་ལ་སོགས་པའི་
ཚུལ་དུ་བསྒོམ་པར་བྱའོ་ཞེས་པའི་དོན་ནོ། །དེ་སྐད་དུ། དེ་ཉིད་བཅོམ་ལྡན་འདས་སའི་་་་
སྙིང་པོའི་རྣམ་པ་ཡིས། མིག་གི་སྐྱེ་མཆེད་ལ་གནས་ཏེ། གཟུགས་གསུམ་རྣམ་པར་སྦྱངས་
ནས་རྡོ་རྗེའི་མིག་གི་སྐྱེ་མཆེད་སྟེར་བར་བྱེད་དོ་ཞེས་རྒྱས་པར་གསུངས་སོ། །དེ་རྣམས་ཉིད་
རྒྱས་པར་སྟོན་པ་མིག་གི་དབང་པོ་ཞེས་པ་ལ་སོགས་པའོ། །ཞེས་བཤད་དོ། །དེ་ཉིད་བཅོམ་
ལྡན་འདས་སའི་སྙིང་པོའི་རྣམ་པ་ཡིས། ཞེས་སོགས་ནི་འགྲེལ་བ་མཁན་པོས་གཞན་ནས་་
དྲངས་པའི་ཚིག་ཡིན་ནོ། །དེ་ལྟར་རྣམ་དག་བཤད་པ་རྣམས་ཀྱི་དོན་བསྡུས་ཏེ་སྟོན་པ་ན།
འགྲེལ་བ་དེ་དག་གིས་འདི་ལྟར་གསུངས་པ་ཡིན་ཏེ། བསྐྱེད་པའི་རིམ་པ་སྒོམ་པ་པོའི་རྡོ་རྗེ་
སེམས་དཔའི་སྐུ་རུ་དམིགས་པ་སྔོན་དུ་འགྲོ་བས་བཅོམ་ལྡན་འདས་སྟོང་པ་ཉིད་དང་རོ་་
གཅིག་པའི་སྐུ་འདིའོ། །ཞེས་ངེས་པར་བཟུང་ནས་མིག་ལ་སོགས་པའི་དབང་པོ་རྣམས་་་་་
དང་། གཟུགས་ལ་སོགས་པའི་ཡུལ་རྣམས་ཀྱི་རང་བཞིན་མེད་པ་ཉིད་མངོན་དུ་བྱས་ནས།
ཇི་ལྟ་བ་བཞིན་ས་བོན་ཕྱག་མཚན་ཡོངས་སུ་གྱུར་བ་ཡིས་མིག་ལ་སོགས་པ་རྣམས་སུ་་་་་
གཟུགས་རྡོ་རྗེ་མ་ལ་སོགས་པ་ལ་འཁྱུད་པའི་གཏི་མུག་རྡོ་རྗེ་ལ་སོགས་པ་བསྒོམ་པར་བྱའོ།།
ཞེས་སྐྱེ་མཆེད་བྱིན་བརླབ་ལ་གསལ་བར་བཤད་དོ། །འདི་ལྟར་བཤད་པ་འདི་ལུས་དཀྱིལ་
སྒོམ་ཚུལ་སྟོན་པ་ཡིན་ན། ཁྱོད་རང་གི་ལུས་ལ་ལྷ་བཀོད་པ་ཙམ་དང་ལུས་དཀྱིལ་སྒོམ་ཚུལ་



གྱི་ཁྱད་པར་ཇི་ལྟར་འབྱེད་པ་སྨྲས་པ་ན། སྐྱེ་མཆེད་བྱིན་བརླབ་ཀྱི་ལྷ་བསྐྱེད་ཚུལ་སྡོམ་་་་
འབྱུང་འགྲེལ་བར་དྲངས་མ་ཐག་པ་འདི་ལྟར་བྱས་པ་ལུས་ལ་ལྷ་འགོད་པ་ཙམ་ཡིན་གྱི་་་
ལུས་དཀྱིལ་བསྒོམ་པ་མ་ཡིན་པར་སྨྲས་པ་དང་ཁས་བླངས་དངོས་སུ་འགལ་ལོ། །སློབ་་་་་
དཔོན་ཀླུ་བྱང་གི་འདུས་པའི་ལུས་དཀྱིལ་སྐབས་སུ། སྡོམ་འབྱུང་གི་ལེའུ་བཞི་པའི་ལུང་་་་
འདི་དག་དྲངས་ནས་བཤད་པ་བྱས་སོ། །ཞེས་སྨྲ་བ་ནི། རྫུན་ཤིན་ཏུ་ཆེན་པོ་སྟེ། རྣམ་་་་་
གཞག་རིམ་པར་སྐུའི་དཀྱིལ་འཁོར་གྱི་རྣམ་པར་གཞག་པ་སྟོན་པའི་སྐབས་སུ་རྣམ་ཤེས་་་
ཐུགས་རྡོ་རྗེ་ཉིད་སའི་སྙིང་པོའི་ཏིང་ངེ་འཛིན་གྱིས་མིག་གི་དབང་པོ་ལ་བཀོད་པས།
གཟུགས་གསུམ་ལ་འོད་གསལ་བས་ཐོགས་པ་མེད་པར་བྱས་པའི་རྡོ་རྗེའི་མིག་གི་དབང་པོ་
སྩོལ་བར་འགྱུར་རོ། །ཞེས་སོགས་ནི་རྣམ་གཞག་རིམ་པ་མཛད་པ་པོ་རང་གི་གསུང་ཡིན་གྱི་
ལུང་གཞན་དྲངས་པ་མ་ཡིན་པ་ནི་ཀློག་ཤེས་ཙམ་གྱིས་གོ་ནུས་ལ་དེའི་ཤེས་བྱེད་དུ་རྣམ་་་
གཞག་རིམ་པར། ཇི་སྐད་དུ། རྣལ་འབྱོར་ཐམས་ཅད་བཅོམ་ལྡན་འདས། །རྡོ་རྗེ་སེམས་་་་
དཔའ་དེ་བཞིན་གཤེགས། །ཁམས་གསུམ་པ་ནི་མ་ལུས་ཀྱང་། །དེ་ཡིས་ཉེ་བར་ལོངས་སྤྱོད་
ཉིད། །ཅེས་བདེ་མཆོག་ལས་གསུངས་ཏེ། ཞེས་པ་ནི་མཁའ་འགྲོ་མ་སྒྱུ་མ་བདེ་མཆོག་ཅེས་
གྲགས་པ་སངས་རྒྱས་མཉམ་སྦྱོར་ལས་དྲངས་པ་ཡིན་གྱི། སྡོམ་འབྱུང་གི་ལུང་དྲངས་པ་ནི་
མིན་ནོ། །དེས་ན་རྣམ་གཞག་རིམ་པའི་སྐབས་དེར་སྡོམ་འབྱུང་གི་ལུང་དྲངས་པ་གཅིག་་་་
ཀྱང་མེད་ལ་རྣམ་གཞག་ལས་དེ་ལྟར་གསུངས་པ་དེ་དག་ནི། རྣམ་གཞག་རིམ་པ་རང་ཉིད་
ལས་དོན་འདི་ཉིད་གསལ་བར་རྩ་བའི་རྒྱུད་ལས། རྡོ་རྗེའི་སྐྱེ་མཆེད་དེ་དག་ཀྱང་། །བྱང་
ཆུབ་སེམས་དཔའི་དཀྱིལ་འཁོར་མཆོག །ཅེས་པ་དང་། ཞེས་སོགས་ཀྱི་གསང་འདུས་རྩ་་་
རྒྱུད་ཀྱི་ཚིག་དེ་དག་འཆད་བྱེད་དུ་གསུངས་ཀྱི། སྡོམ་འབྱུང་གི་ཚིག་དེ་དག་ལ་བཤད་པ་
བྱས་པར་འཁྲུལ་བའི་གཞི་ཙམ་ཡང་མེད་དོ། །སྨྲས་པ། ལུག་ལྟར་གླེན་པའི་གླེན་པ་ལ། །
སྨྲས་པས་གོ་བར་ག་ལ་འགྱུར། །ཕྱུགས་ནི་དབྱུག་པས་མ་གཏོགས་པར། །བཤད་པས་ལུས་
ལ་འཇུག་ནུས་སམ། །དེ་ལྟ་ན་ཡང་ཤེས་རིག་དང་ཅུང་ཟད་ལྡན་ན་བརྟག་པར་བྱའོ། །སྡོམ་
འབྱུང་རྩ་འགྲེལ་དེ་དག་གིས་ཀྱང་ཁྱོད་འདོད་པའི་ཀྱི་རྡོར་ལུས་དཀྱིལ་དང་ཆ་འདྲ་བའི་་



ལུས་དཀྱིལ་བསྟན་པར་སྨྲ་བ་ནི་གོང་དུ་བཤད་པ་ལྟར་བརྗོད་པར་བྱའོ། །ཡང་ཀྱི་རྡོ་རྗེའི་་
རྒྱུད་ལས་གསུངས་ཚུལ། དེ་གྲུབ་ཆེན་གྱིས་ཇི་ལྟར་བཀྲལ་བའི་ཚུལ་དང་བཅས་པ་སྨྲ་བར་
རློམ་ནས་འདི་སྐད་ཅེས། རྩ་བའི་རྒྱུད་ལས། ཨེའི་རྣམ་པ་ལྷ་མོ་སྤྱན། །ཝཾ་གྱི་རྣམ་པ་བདག་
མར་བརྗོད། །མ་ནི་ལྷ་མོ་གོས་དཀར་མོ། །ཡ་ཡི་རྣམ་པ་བདག་མར་བརྗོད། །ཅེས་ཡི་གེ་་་་་
བཞིའི་དབྱིབས་ཀྱི་འཁོར་ལོ་བཞི་དང༌། དེ་དག་ལྷ་མོ་བཞིའི་རང་བཞིན་དུ་གསུངས་ལ།
དོན་ལྷག་མ་རྣམས་རྒྱུད་ཀྱི་དབུ་ཞབས་རྣམས་སུ་དོན་ཐོབ་ལ་གསལ་བར་བྱུང་ཡང་ཚིག་་
དངོས་སུ་གསལ་བར་མ་གསུངས་སོ། །དོན་དེ་ཉིད་གསལ་བོར་བྱ་བའི་ཕྱིར་བཤད་པའི་་་
རྒྱུད་སམ་བྷུ་ཊིར་རྟེན་བརྟེན་པའི་ལུས་དཀྱིལ་སྒྲུབ་ཚུལ་རྣམས་གསལ་བར་གསུངས་ཏེ། །
དྲུག་པའི་རབ་བྱེད་གསུམ་པར། ཧེ་རུ་ཀ་ལ་སོགས་པའི་ལྷ། །གཟུགས་མཛེས་པ་ནི་ཡང་་་་
དག་བྱུང་། །ལུས་ནི་དཀྱིལ་འཁོར་ཉམས་དགའ་བར། །སྒོ་བཞིར་ཇི་སྐད་གསུངས་པའོ། །
རང་གི་ཡན་ལག་བརྒྱད་བྱུང་བས། །ཀ་བ་དེ་ཡི་བསྐོར་ནས་གནས། །དངོས་པོ་ཀུན་གྱི་་་་་
མཉམ་པའི་ཕྱིར། །གྲུ་བཞི་པར་ནི་རབ་ཏུ་གྲགས། །སྐུ་གསུང་ཐུགས་ཀྱི་ངོ་བོས་ནི། །འཁོར་
ལོ་གསུམ་ནི་གཅིག་ཏུ་གསུངས། །རི་ནི་མགོ་བོའི་ཟེ་འབྲུ་ལ། །ཇི་ལྟར་རྩོམ་ཆེན་ལ་སོགས་་
རིམ། །བླ་མའི་དུས་ཐབས་རིམ་ཉིད་ཀྱིས། །དེ་ནི་རྫོགས་པའི་དཀྱིལ་འཁོར་གནས། །རྐང་་་
བའི་མཐིལ་དུ་རྩོམ་ཆེན་རླུང་། །གཞུ་ཡི་དབྱིབས་སུ་རྣམ་པར་གནས། །སུམ་མདོ་ཡི་ནི་་་་
གནས་སུ་ནི། །དེ་བཞིན་གྲུབ་གསུམ་འབར་བ་ཉིད། །ཟླུམ་པོའི་རྣམ་པའི་གཟུགས་ཀྱིས་ནི། །
ཆུ་ནི་ལྟོ་བར་རྣམ་པར་གནས། །སྙིང་ག་ཡང་ནི་ས་ཉིད་དེ། །ཀུན་ནས་གྲུ་བཞི་པ་ཉིད་དོ། །
སྒལ་ཚིགས་དབྱུ་གུའི་གཟུགས་ཀྱིས་ནི། །རི་རབ་རི་རྒྱལ་དེ་བཞིན་ནོ། །ཞེས་རྟེན་ལུས་དཀྱིལ།
ཀྱི་རྡོ་རྗེ་དང་བདེ་མཆོག་གཉིས་ཐུན་མོང་དུ་གསུངས་པ་དང་། བརྟེན་པ་ལུས་དཀྱིལ་ཡང་
དང་པོའི་རབ་བྱེད་བཞི་པར། ཡང་དག་སྦྱོར་བྱུང་མཚན་ཉིད་ནི། །དེ་ནས་མཆོག་ཏུ་རབ་
བཤད་བྱ། །ཨེ་ནི་ས་རུ་ཤེས་པར་བྱ། །ལས་ཀྱི་ཕྱག་རྒྱ་སྤྱན་མ་ཉིད། །སྙིང་རྗེ་ཆེན་མོ་ཐབས་
ཆེན་མོ། །རང་བཞིན་སྣ་ཚོགས་སྤྱོད་ཡུལ་མ། །ལྟེ་བར་སྣ་ཚོགས་འདམ་སྐྱེས་མ། །སྤྲུལ་པའི་་
འཁོར་ལོར་རྣམ་པར་གནས། །ཝཾ་ནི་ཆུ་རུ་ཤེས་པར་བྱ། །ཆོས་ཀྱི་ཕྱག་རྒྱ་མཱ་མ་ཀཱི། །བྱམས་་
38



པ་དང་ནི་སྨོན་ལམ་ཚུལ། །ལྷ་མོ་རྡོ་རྗེའི་རིགས་གཙོ་མ། །སྙིང་གར་ཆུ་སྐྱེས་འདབ་བརྒྱད་མ། །
ཆོས་ཀྱི་འཁོར་ལོ་ཡང་དག་གནས། །མ་ནི་མེ་རུ་བརྗོད་པ་སྟེ། །ཕྱག་རྒྱ་ཆེན་མོ་གོས་དཀར་མོ། །
།དགའ་དང་སྟོབས་ཀྱི་རྣལ་འབྱོར་གྱིས། །ལྷ་མོ་པདྨའི་རིགས་བྱུང་མ། །ལྐོག་མར་ཆུ་སྐྱེས་་་
འདབ་བརྒྱད་གཉིས། །ལོངས་སྤྱོད་འཁོར་ལོར་ཡང་དག་གནས། །ཡ་ནི་རླུང་གི་རང་བཞིན་
ཏེ། །ཉོན་མོངས་ཐམས་ཅད་རབ་འཇོམས་བྱེད། །དམ་ཚིག་ཕྱག་རྒྱ་ཆེན་མོར་ངེས། །ལྷ་མོ་་་
ལས་ཀྱི་རིགས་གཙོ་མོ། །བཏང་སྙོམས་ཡེ་ཤེས་རྣལ་འབྱོར་གྱིས། །སྒྲོལ་མ་འཁོར་བ་སྒྲོལ་བ་
མོ། །འདམ་སྐྱེས་འདབ་མ་སུམ་ཅུ་གཉིས། །བདེ་ཆེན་འཁོར་ལོ་ཆེན་པོར་གནས། །ཞེས་་་་་
འཁོར་ལོ་འདི་དག་ལ་ལྷ་མོ་འདི་རྣམས་དགོད་པར་གསུངས་ཤིང་། སྙེ་མའི་བཞི་པར། དེ་
ལྟར་འདི་རྣམས་ཁམས་དང་ཕྱག་རྒྱ་དང་། ཚད་མེད་པ་དང་ཕ་རོལ་དུ་ཕྱིན་པ་རྣམ་པར་་
དག་པའི་ངོ་བོ་རྣམས་ཏེ། སྟོང་པ་ཉིད་དང་སྙིང་རྗེའི་ངོ་བོ་ཉིད་ཀྱིས་ན་ཤེས་རབ་དང་་་་
ཐབས་ཀྱི་རང་བཞིན་སྤྱན་མ་ལ་སོགས་པའི་ལྷ་མོ་རྣམས་སྤྲུལ་བ་ལ་སོགས་པའི་འཁོར་ལོ་
རྣམས་ལ་མོས་པར་བྱའོ། །ཨེ་ཝཾ་མ་ཡཱའི་ཡི་གེ་བརྗོད་པར་བྱའོ། །ཞེས་པ་བརྗོད་པར་བྱ་བ་
དང༌། རྗོད་བྱེད་དག་དབྱེར་མེད་པར་མོས་པ་བསྐྱེད་པའི་རིམ་པ་ལ་ཁ་ཅིག་ཏུ། ཨེ་ཝཾ་མ་་་
ཡའི་ཡི་གེ་རང་གི་ངོ་བོ་རྣམས་དང་། ཁ་ཅིག་ཏུ་ཕྱག་རྒྱ་ལ་སོགས་པའི་ངོ་བོ་ཅན་རྣམས་
ཀྱང་བསྒོམ་པར་བྱའོ། །ཞེས་གསུངས་པར་འགྱུར་རོ། །ཞེས་གསལ་བར་གསུངས་པའི་ཕྱིར་
རོ། །འོ་ན་འཁོར་ལོ་བཞི་ལས་མ་བསྟན་ནོ་སྙམ་ན་མ་ཡིན་ཏེ། བདེ་ཆེན་འཁོར་ལོ་ཆེན་པོར་
གནས། །ཞེས་པའི་དོན། བདེ་བའི་རྟེན་བྱང་སེམས་ཀྱི་གཙོ་བོ་སྤྱི་བོར་གནས་པས་སྤྱི་བོ་ལ་
བདེ་ཆེན་ཞེས་བྱ་ལ། དེ་ལས་བྱུང་བའི་བྱང་སེམས་གསང་འཁོར་དུ་བབ་པས་དེར་བདེ་བ་
ཆེན་པོ་སྐྱེད་པར་བྱེད་པས་གསང་གནས་ལའང་བདེ་ཆེན་དུ་བཏགས་པར་འགྲེལ་བ་ལས་
འབྱུང་བས། ཚིག་གཅིག་གིས་སྟེང་འོག་གི་འཁོར་ལོ་གཉིས་ཆར་བསྟན་པ་ཡིན་ནོ། །སྙེ་མ་
དང་པོར་ཡང་། འོན་ཀྱང་གཙུག་ཏོར་དང༌། སྤྱི་བོ་དང་། མགྲིན་པ་དང་། སྙིང་ག་དང་། ལྟེ་
བ་དང་། གསང་བ་དང་། ནོར་བུའི་དབུས་སུ་ཆུད་པའི་རིམ་པ་ཇི་ལྟ་བར་བཞི་དང་། སུམ་
ཅུ་རྩ་གཉིས་དང་། བཅུ་དྲུག་དང་། བརྒྱད་དང་། དྲུག་ཅུ་རྩ་བཞི་དང་། སུམ་ཅུ་རྩ་གཉིས་་



དང་། བརྒྱད་ཀྱི་གྲངས་ཅན་པདྨ་ཉིད། བྷ་ག་ཉིད་དང་འཁོར་ལོ་ཉིད་དུ་བསྟན་པར་བྱ་བ་
རྣམས་ཀྱི་དབུས་སུ་མདུད་པའི་གཟུགས་སོ། །ཞེས་འཁོར་ལོ་ལྔ་དང༌། དྲུག་དང་། བདུན་གྱི་
རྩ་འདབ་ཀྱི་གྲངས་གསལ་བར་གསུངས་སོ། །དེ་ལྟ་བུའི་འཁོར་ལོ་ལྔའི་དབུས་སུ་གཙོ་བོར་
ཐིག་ལེ་ལས་བསྐྱེད་པ་ནི། བརྟག་པ་དྲུག་པའི་བཞི་པར། རྟག་ཏུ་བཞུགས་པར་འདོད་པ་ནི། །
སངས་རྒྱས་ཀུན་གྱི་སྡོམ་པ་དག །ཡང་ན་མེ་ལོང་ལྟ་བུའི་ཚུལ། །ཞེས་པ་ནས། ཤིན་ཏུ་རྣམ་
དག་ཡེ་ཤེས་ཆེར། །ལྷ་མོ་ཀུན་གྱི་རང་བཞིན་ཅན། །རྡོ་རྗེ་སེམས་དཔའ་ཞེས་བྱར་བཤད། །
བདེ་བ་དམ་པ་རུ་ནི་བརྗོད། །ཅེས་དང་། འགྲེལ་བ་སྙེ་མར། ལྷ་མོ་ཀུན་གྱི་སྟེ་སྤྱན་མ་དང་།
མཱ་མ་ཀཱི་དང་གོས་དཀར་མོ་དང་། སྒྲོལ་མ་དང་། རྡོ་རྗེ་བསྙེམས་མ་རྣམས་ཀྱི་རང་བཞིན་ནོ། །
ཞེས་རིགས་ལྔའི་ཡུམ་རྣམས་གསལ་བར་བཤད་ཅིང་། རྡོ་རྗེ་བསྙེམས་མ་ནི་རྡོ་རྗེ་དབྱིངས་
ཀྱི་དབང་ཕྱུག་མ་དང་དོན་གཅིག་ལ། ཚིག་རྐང་ཐ་མ་གཉིས་ཀྱིས་ནི་རིགས་ལྔ་ལ་རྡོ་རྗེ་་་
སེམས་དཔས་རྒྱས་འདེབས་པ་ཟིན་པ་ཡིན་ནོ། །ཡན་ལག་གི་ལྷ་རྣམས་ལུས་ལ་སྐྱེད་ཚུལ་་་
ཡང་བརྟག་པ་དང་པོའི་བཞི་པར། དེ་ལྟར་རིགས་ནི་ལྔ་རྣམས་དང་། །ཡེ་ཤེས་ལྔ་དང་ཕྱག་
རྒྱ་ལྔ། །འདི་ལས་རྡོ་རྗེ་སྙིང་པོ་དང་། །ཁྲོ་བོ་ཁམས་གསུམ་སེམས་ཅན་སྐྱེ། །ནང་གི་དབྱེ་བ་
འདི་ཉིད་ནི། །བླ་མའི་ཞལ་ལས་རྙེད་པར་འགྱུར། །ཞེས་གསུངས་ལ། དེའི་དོན་སྙེ་མར། །
གང་ཡང་དེ་རྣམས་ལ་སྐྱེས་པ་རྣམས་ནི། སེམས་དཔའ་ཞེས་པ་རང་རང་གི་རིགས་ཅན་གྱི་
བྱང་ཆུབ་སེམས་དཔའ་སའི་སྙིང་པོའི་རིགས་ལ་སོགས་པ། མིག་ནི་གཏི་མུག་རྡོ་རྗེའོ། །ཞེས་
པ་ལ་སོགས་ནང་གི་སྐྱེ་མཆེད་བདག་ཉིད་ཀྱི་བསྐྱེད་དེ། རྣམ་པར་དག་པའི་རང་བཞིན་དུ་
འཆད་པར་འགྱུར་བ་རྣམས་དང་། གཟུགས་རྡོ་རྗེ་མི་ལ་སོགས་པ་ཕྱིའི་སྐྱེ་མཆེད་དམ།
གཟུགས་ལ་སོགས་པ་རྣམ་པར་དག་པའི་བཞི་རྣམས་དང་། ས་ལ་སོགས་པའི་ཁམས་རྣམ་
པར་དག་པའི་རང་བཞིན་ལ་སྤྱན་མ་ལ་སོགས་པ་རྣམས་སོ། །ཁྲོ་བོ་རྣམས་ཀྱང་གཤིན་རྗེ་་་
གཤེད་ལ་སོགས་པ་དད་པ་ལ་སོགས་པའི་རྣམ་པར་དག་པའི་ངོ་བོ་རྣམས་སོ། །ཞེས་གསལ་
བར་གསུངས་སོ། །གལ་ཏེ་རིགས་ལྔས་བྱང་སེམས་སྤྲོ་ཚུལ་སྟོན་གྱི། ལུས་དཀྱིལ་གྱི་ལྷ་མོ་་་
སྟོན་སྙམ་ན། ལུང་དེའི་རྗེས་ཁོ་ན་ལ་སེམས་ཅན་གྱི་ཕུང་པོ་ཡང་དེ་བཞིན་ཁོ་ནར་རྒྱུའི་་་
A 0



རྒྱུད་ཀྱི་རྡོ་རྗེ་འཛིན་པའི་རང་བཞིན་ཁོ་ནའོ། །ཞེས་སྒྲུབ་བྱེད་དུ་མ་དང་བཅས་ནས་ལུས་་
དཀྱིལ་དུ་སྒྲུབ་པའི་ཕྱིར། མདོར་ན་རྩ་རྒྱུད་དུ་ལུས་དཀྱིལ་གྱི་རྣལ་འབྱོར་དོན་ཐོབ་ལ་ཡོད་
པ་དེ་ཉིད་བཤད་པའི་རྒྱུད་ཀྱི་རྒྱལ་པོ་འདིས་གསལ་བར་གསུངས་པ། བླ་མ་བརྒྱུད་པའི་་་
མན་ངག་གིས་འཆད་ཚུལ་འདི་ལྟ་བུའི་སྒོ་ནས་རྣམ་པར་གསལ་བར་རྟོགས་ནུས་པ་ཡང་་
གནད་ཀྱི་དོན་དུ་ཤེས་པར་བྱའོ། །ཞེས་འབྲེལ་མེད་ཀྱི་བབ་ཅོལ་མཁས་པ་རྒྱུད་ཆེན་པོའི་་་
དོན་ཤེས་པ་དག་ཡིད་འབྱུང་བསྐྱེད་པར་བྱེད་པ་དག་མང་དུ་བྲིས་སོ། །བརྗོད་པར་བྱ་སྟེ། །
བརྟག་གཉིས་སུ། ཨེའི་རྣམ་པ་ལྷ་མོ་སྤྱན་ཞེས་རྐང་བ་བཞིས་ནི། ཡི་གེ་བཞིའི་དབྱིབས་ཅན་
གྱི། རྩ་འཁོར་བཞི་པོ་དེ་ཉིད་རིམ་པ་བཞིན། ལྟེ་བ་ས། སྙིང་ག་ཆུ། མགྲིན་པ་མེ། སྤྱི་བོ་རླུང་
གི་ཁམས་ཡིན་ཞིང་། སྤྱན་མ་ས། མཱ་མ་ཀཱི་ཆུ། གོས་དཀར་མོ་མེ། སྒྲོལ་མ་རླུང་གི་ཁམས་ཡིན་
པས། རྩ་འཁོར་ལོ་བཞི་ལ་ལྷ་མོ་བཞིའི་ཐ་སྙད་ཀྱིས་གསུངས་ལ། དེ་ཡང་གཞུང་དེ་ནི་སྡོམ་
པའི་དབྱེ་བ་འཆད་པའི་སྐབས་ཡིན་ཞིང་། དེ་ལ་གང་སྡོམ་ན་སྤྱི་བོའི་ཧཾ་ཡིག་ཞུ་བ་དང་།
ལྟེ་བའི་གཏུམ་མོ་ཨོཾ་ཡིག་འབར་བ་གཉིས་སྡོམ། གནས་གང་དུ་སྡོམ་ན་འཁོར་ལོ་བཞིའི་ས་
དབུས་སུ་སྡོམ་ཞེས་ཤེས་པར་བྱ་བའི་ཆེད་དུ། གང་དུ་སྡོམ་པའི་གནས་སྟོན་པར་བཞེད་་་་་
ནས། ཨེ་ཡིག་རྣམ་པ་ལྷ་མོ་སྤྱན། །ཞེས་གསུངས་སོ། །འདི་གསུངས་པ་ཡིན་པས་རྫོགས་རིམ་
གྱི་ཡན་ལག་དེ་ལྟར་སྟོན་པའི་གཞུང་ཡིན་པར་མ་གོ་བར། བསྐྱེད་རིམ་གྱི་ལུས་དཀྱིལ་སྟོན་
བྱེད་དུ་སྨྲས་པས། བརྟག་གཉིས་ཀྱི་རྒྱུད་ཀྱི་བརྡ་རགས་པ་ཙམ་ཡང་མ་ཆགས་པ་གསལ་
བར་བྱས་སོ། །སམ་བྷུ་ཊའི་བརྟག་པ་དྲུག་པའི་རབ་བྱེད་གསུམ་པ་ལས་དྲངས་པ་དེ་དག་་
གི་དོན་དེ་ལྟར་དུ་སྨྲས་པས་ནི། སམ་བྷུ་ཊའི་རྒྱུད་འགྲེལ་པ་དང་བཅས་པའི་རབ་བྱེད་་་་
འདིས་དོན་འདི་སྟོན་གྱི་རྒྱུས་ཅི་ཡང་མེད་པ་གསལ་བར་བྱས་ཏེ། འདི་ལྟར་རབ་བྱེད་འདི་
ནི་རྒྱུད་དུ་བསྐྱེད་རིམ་པའི་དཀྱིལ་འཁོར་གསུངས་པའི་ངེས་དོན་རྫོགས་རིམ་པའི་དཀྱིལ་
འཁོར་འཆད་པ་ཡིན་པས། དེའི་ཕྱིར་རབ་བྱེད་འདིའི་ཐོག་མར་མན་སྙེ་ལས། ཤེས་རབ་་་
མཆོག་གི་རྫོགས་པའི་རིམ་པའི་དཀྱིལ་འཁོར་ལ་སོགས་པ་རྒྱས་པར་བསྟན་པའི་ཆེད་དུ་་་
འདྲི་བ། ཐོས་ལགས་ཞེས་པ་ལ་སོགས་པ་སྟེ། ཞེས་གསུངས་སོ། །དེའི་ཕྱིར་རབ་བྱེད་འདིའི་



ཐོག་མར་རྒྱུད་དུ། ལྷ་ལགས་ཉན་པར་འཚལ་ལགས་ན། །ནང་གི་དཀྱིལ་འཁོར་མཆོད་པ་ལ། །
སོགས་པ་ལས་ནི་ཇི་ལྟར་ལགས། །ཞེས་འབྱུང་བའི་ནང་གི་དཀྱིལ་འཁོར་ཞེས་པ་ནི་རྫོགས་
རིམ་གྱི་དཀྱིལ་འཁོར་ཡིན་གྱི། བསྐྱེད་རིམ་པའི་ལུས་ཀྱི་དཀྱིལ་འཁོར་ལ་ཟེར་བ་མ་ཡིན་ནོ།།
དེ་ཡང་བདེ་མཆོག་རྩ་རྒྱུད་དུ་གང་དུ་ཧེ་རུ་ཀ་སྐྱེད་པའི་གནས་འབྱུང་བཞི་རི་རབ་གཞལ་
ཡས་ཁང་དང་བཅས་པ་དང་། དེའི་ནང་དུ་པདྨའི་སྟེང་དུ་དབྱངས་གསལ་བཀོད་ནས་་་
མངོན་བྱང་ལྔ་ལས་བསྐྱེད་རིམ་པའི་ཧེ་རུ་ཀ་རྫོགས་ཚུལ་གསུངས་པ་དེ་ཉིད་བཤད་རྒྱུད་
སམ་བྷུ་ཊ ས། དེ་དག་ཐམས་ཅད་ནང་ལ་སྦྱར་བའི་ངེས་དོན་གྱི་བཤད་པ་གསུངས་ནས།
རྩ་རྒྱུད་དུ་སྦས་པའི་རྫོགས་རིམ་གསལ་བར་མཛད་པ་ནི། བརྟག་པ་དྲུག་པའི་རབ་བྱེད་་་་
གསུམ་པར། ཧེ་རུ་ཀ་ལ་སོགས་པའི་ལྷ། །ཞེས་སོགས་ཀྱིས་དྲངས་པ་འདི་དག་ལ་སོགས་པ་
རྣམས་ཡིན་ནོ། །དེ་ཡང་འདི་ལྟར་བདེ་མཆོག་རྩ་རྒྱུད་དུ། བསྐྱེད་རིམ་གྱི་སྐབས་སུ། གསང་
བ་མཆོག་གིས་དགྱེས་པ་སོགས་ཀྱི་ཚིག་བཞི་དང་། བ་ལང་གནས་ཞེས་སོགས་ཀྱི་ཚིག་་་་
བཞིས། འབྱུང་བ་རིམ་བརྩེགས་སྒོམ་པ་དང་། རི་སྟེང་སྣ་ཚོགས་པདྨ་ཡི། །ལྟེ་བར་ཨཱ་ལི་ཀཱ་
ལི་སྐྱེས། །ཞེས་པའི་སྟེང་དུ་རི་རབ་བསྒོམ་པ་དང་། དེའི་སྟེང་དུ་པདྨ་དང་། དེའི་ལྟེ་བར་་
དབྱངས་གསལ་ལས་ཧེ་རུ་ཀ་བསྐྱེད་པར་བཤད་པའི་འདིའི་སྐབས་སུ་རྫོགས་རིམ་སྦས་་་
པའི་དོན་བཤད་རྒྱུད་སམ་བྷུ་ཊས་བསྟན་པ་ནི། རྐང་བའི་མཐིལ་དུ་རྩོམ་ཆེན་རླུང་། །གཞུ་
ཡི་དབྱིབས་སུ་རྣམ་པར་གནས། །ཞེས་པ་ནས། སྒལ་ཚིགས་དབྱིག་པའི་གཟུགས་ཀྱིས་ནི། །
རི་རབ་རི་རྒྱལ་དེ་བཞིན་ནོ། །ཞེས་པའི་བར་གྱིས་བསྐྱེད་རིམ་པའི་འབྱུང་བ་རིམ་བརྩེགས་
དང་། རི་རབ་ནང་ལ་བཤད་པ་ན་ལུས་ཀྱི་རྐང་བ་ནས་མགོ་བོའི་བར་སྟོན་པར་མཛད་་་་
ནས། དེ་འདྲ་བ་དེ་ཡང་རྫོགས་རིམ་པའི་ལུས་ཀྱི་དཀྱིལ་འཁོར་ཡིན་པར། ཇི་ལྟར་རྩོམ་་་་
ཆེན་ལ་སོགས་རིམ། །བླ་མའི་དུས་ཐབས་རིམ་ཉིད་ཀྱིས། །དེ་ནི་རྫོགས་པའི་དཀྱིལ་འཁོར་
གནས། །ཞེས་པ་འདིས་བསྟན་པ་ཡིན་ཏེ། དེ་ཡང་རྫོགས་རིམ་པས་གང་ལ་གནད་དུ་་་་་
བསྣུན་པའི་གཞིར་གྱུར་པའི་རྡོ་རྗེའི་ལུས་ཀྱི་དབང་དུ་མཛད་པའོ། །ནག་པོ་སྤྱོད་པའི་ལུས་
ཀྱི་དཀྱིལ་འཁོར་ལ་ཕྱི་ནང་གཉིས་གསུངས་པའི་ཕྱི་ནི་བསྐྱེད་རིམ་པའི་ལུས་དཀྱིལ་ཡིན་ལ། ：
42



ནང་ནི་བཤད་མ་ཐག་པ་ལྟར་རྫོགས་རིམ་པས་གང་ལ་གནད་དུ་བསྣུན་པའི་ལུས་ཀྱི་་་་་
དཀྱིལ་འཁོར། ལུས་ནི་དཀྱིལ་འཁོར་ཉམས་དགའ་བར། །ཞེས་པ་ནས། གྲུ་བཞི་པར་ནི་་་
རབ་ཏུ་གྲགས། །ཞེས་པའི་བར་ནི་རྩ་རྒྱུད་དུ་ཕྱིའི་གཞལ་ཡས་ཁང་གྲུ་བཞི་སྒོ་བཞི་པ་་་་་
བཤད་པ་ནང་ལ་སྦྱར་ན། ལུས་འདོམ་གང་གྲུ་བཞི་ཡིན་མན་དང་ཕན་ཚུན་དུ་མཉམ་པ་་
ལ་བཤད་པ་སྟེ། དེ་ཉིད་རྫོགས་རིམ་པས་གང་ལ་གནད་དུ་བསྣུན་པའི་རྡོ་རྗེའི་ལུས་ངོས་་་
འཛིན་པའི་དབང་དུ་མཛད་པས་ངེས་དོན་གྱི་བཤད་པ་ཡིན་གྱི་བསྐྱེད་རིམ་པའི་ལུས་་་་་
དཀྱིལ་གྱི་རྟེན་གཞལ་ཡས་ཁང་སྟོན་པའི་དབང་དུ་མཛད་པ་མ་ཡིན་ནོ། །སྐུ་གསུང་ཐུགས་
ཀྱི་ངོ་བོས་ནི། །འཁོར་ལོ་གསུམ་ནི་གཅིག་ཏུ་གསུངས། །ཞེས་པ་ནི། བདེ་མཆོག་གི་ཕྱི་་་་་
དཀྱིལ་ལ་སྐུ་གསུང་ཐུགས་ཀྱི་དཀྱིལ་འཁོར་གསུམ་ཡོད་པ་དེ་ནང་ལ་བཤད་པ་ན། རྫོགས་
རིམ་པས་གང་ལ་གནད་དུ་བསྣུན་པའི་རྩའི་འཁོར་ལོ་གསུམ་ལ་བྱ་བའི་དོན་ནོ། །དེས་ན་
སམ་བྷུ་ཊའི་རྒྱུད་དེ་དག་གི་རྒྱུད་དོན་ནི་འདི་ལྟར་ཡིན་པས་ལུས་ཞེས་པའི་ཚིག་གང་བྱུང་
ཐམས་ཅད་ལུས་དཀྱིལ་ལ་འཆད་པ་ནི་བླུན་པོ་ཆོས་ལ་དབང་ཟོས་ནས་སྤྱི་བརྟོལ་ལྷུར་་་་
ལེན་པ། འཇིག་རྟེན་ཕ་རོལ་བཏང་བའི་ངང་ཚུལ་ཡིན་པར་ཤེས་པར་བྱའོ། །གཞུང་དེ་་་་
དག་རྩ་རྒྱུད་གང་གི་དོན་འཆད་པའི་བཤད་རྒྱུད་ཡིན་ཀྱང་རྒྱུས་མེད་པ་ལ་རྩ་རྒྱུད་ཀྱི་དོན་
གང་ཚུལ་ཇི་ལྟར་འཆད་པའི་རྣམ་གཞག་ཕྱོགས་མཐོང་ཙམ་ཡང་འོང་བའི་གོ་སྐབས་ག་ལ་
ཡོད། འདི་དག་ཀྱེ་རྡོར་གྱི་ལུས་དཀྱིལ་གྱི་རྟེན་གྱི་དཀྱིལ་འཁོར་སྟོན་པ་ཡིན་ན་ནི། ཅི་ཀྱེ་་་
རྡོར་གྱི་ལུས་དཀྱིལ་ལ་སྐུ་གསུང་ཐུགས་ཀྱི་རྣམ་གཞག་ཇི་ལྟར་སྦྱོར། ཀྱི་རྡོར་གྱི་ཕྱི་དཀྱིལ་
ལ་འབྱུང་བཞིའི་སྟེང་དུ་རི་རབ་སྒོམ་པ་མེད་པ་ལ། ལུས་དཀྱིལ་ལ་སྒལ་ཚིགས་རི་རབ་ཏུ་
སྒོམ་པ་འོང་བའི་རྒྱུ་མཚན་གང་ཡིན། དེ་གཉིས་ནང་འགལ་ལོ་ཞེས་བརྗོད་ན་ཇི་ལྟར་སྨྲ། །
གོང་དུ་མན་སྙེའི་ལུང་དྲངས་མ་ཐག་པ་ལྟར། དྲི་བས་རྫོགས་རིམ་པའི་དཀྱིལ་འཁོར་ཇི་
ལྟར་ལགས་དྲིས་པའི་ལན་དུ་བསྐྱེད་རིམ་པའི་ལུས་དཀྱིལ་གསུངས་པ་ལས་མ་འབྲེལ་བ་ཅི་
ཞིག་འབྱུང་བར་འགྱུར། ཞེས་ཤེས་པ་རང་བཞིན་དུ་གནས་པ་དག་གིས་བསམ་པར་བྱའོ། །
བརྟག་པ་དང་པོའི་རབ་བྱེད་བཞི་པར། ཡང་དག་སྦྱོར་འབྱུང་མཚན་ཉིད་ནི། །
43



དེ་ནས་མཆོག་ཏུ་རབ་བཤད་བྱ། །ཞེས་ཐབས་དང་ཤེས་རབ་ཡང་དག་པར་སྦྱོར་བ་ལས་་
བྱུང་བའི་བདེ་བ་ཆེན་པོའི་ཡེ་ཤེས་ཀྱི་མཚན་ཉིད་བཤད་པར་ཞལ་གྱིས་བཞེས་ནས། - དེ་
ཉིད་འཆད་པ་ནི། གསང་བ་མཆོག་གིས་དགྱེས་པ་སོགས་ཀྱི་དོན་ཨེ་ཝཾ་མ་ཡ་སོགས་དང་་
སྦྱར་ནས། རྩ་རྒྱུད་ཀྱི་གླེང་གཞིའི་ངེས་དོན་རྫོགས་རིམ་ལ་བཤད་རྒྱུད་ཀྱིས་འཆད་པ། ཨེ་་
ནི་ས་རུ་ཤེས་པར་བྱ། །ཞེས་སོགས་ཏེ། རྡོ་རྗེ་མཁའ་འགྲོས་བཤད་པ་དང་། སམ་བྷུ་ཊས་་་
འདི་ལྟར་བཤད་པ་འདྲའོ། །དེ་ལ་ཨེ་ཝཾ་མ་ཡའི་ཡི་གེ་བཞིས་མཚོན་པའི་དོན་ནི། ནང་ལུས་
ཀྱི་རྩ་འཁོར་ལ་གནད་དུ་བསྣུན་པ་དང་། ཕྱིའི་ཕྱག་རྒྱ་དང་སྙོམས་པར་འཇུག་པ་དང་། དེ་
འདྲ་བའི་ཐབས་ལ་བརྟེན་ནས་སྐྱེས་པའི་བདེ་སྟོང་གི་ཡེ་ཤེས་གསུམ་ལས། དང་པོའི་་་་་
དབང་དུ་བྱས་པ་ནི་ཡི་གེ་བཞིས་མཚོན་པའི་ལྟེ་སྙིང་མགྲིན་པ་སྤྱི་བོའི་རྩ་འཁོར་བཞི་སྟེ།
ཡི་གེ་བཞིས་རྩ་འཁོར་བཞི་པོ་དེ་ཉིད་ས་ལ་སོགས་པ་ཁམས་བཞིའི་རང་བཞིན་དུ་ཡང་་་་
ཤེས་པར་བྱའོ། །གཉིས་པ་ནི་ལས་རྒྱའི་བུད་མེད་རིགས་བཞི་ལ་སྤྱན་མ་ལ་སོགས་པ་་་་
བཞིའི་རིགས་སུ་གསུངས་པ་བཞི་དང་། ཡེ་ཤེས་ཀྱི་ཕྱག་རྒྱ་སྤྱན་མ་ལ་སོགས་པ་ལྷ་མོའི་་་་
རྣམ་པར་སྒོམ་པ་བཞི་ཡི་གེ་བཞིས་མཚོན་པ་སྟེ། སྤྱན་སོགས་བཞི་ཡང་ས་ལ་སོགས་པའི་་
ཁམས་བཞི་རྣམ་པར་དག་པར་བརྗོད་དོ། །གསུམ་པ་ནི། དེ་ལྟར་ཕྱིའི་ཕྱག་རྒྱ་བཞི་དང་་་་
སྙོམས་པར་འཇུག་པ་དང་། ནང་ལུས་ཀྱི་རྩ་འཁོར་བཞི་ལ་གནད་དུ་བསྣུན་པ་ལས་སྐྱེས་་་
པའི་ཐབས་བདེ་བ་ཆེན་པོའི་ཡེ་ཤེས་དང་། སྟོང་ཉིད་རྟོགས་པའི་ཤེས་རབ་ཡང་དག་པར་
སྦྱར་བ་ལ་ལྡོག་པས་ཕྱེ་བའི་ཐུན་མོང་མ་ཡིན་པའི་བྱམས་སོགས་བཞི་ཨེ་ཝཾ་ལ་སོགས་ཡི་གེ་
བཞིས་མཚོན་པ་སྟེ། གཞུང་དེ་དག་གིས་ཚུལ་འདི་ཉིད་སྟོན་པ་ཡིན་གྱི། རྩ་འཁོར་བཞི་ལ་
སྤྱན་མ་སོགས་བཞི་སྒོམ་པའི་ལུས་དཀྱིལ་སྟོན་པའི་དོགས་པ་ཙམ་ཡང་རྒྱུད་ཀྱི་བརྡ་རགས་
པ་ཙམ་ཆགས་པ་ཡན་ཆད་ལ་སྐྱེ་བའི་གོ་སྐབས་ག་ལ་ཡོད། འདི་ལྟར་འཆད་ཤེས་ན་ཡང་
དག་སྦྱོར་བ་དང་། དེ་ལས་བྱུང་བའི་མཚན་ཉིད་བཤད་པར་ཞལ་གྱིས་བཞེས་པའི་དོན་གོ་
བར་འགྱུར་བ་ཡིན་གྱི། བཤད་རྒྱུད་ཀྱི་གཞུང་འདི་དག་རྩ་རྒྱུད་ཀྱི་གླེང་གཞིའི་ངེས་དོན་་་་
འཆད་པའི་གང་ཡིན་པ་ཙམ་གྱིས་རྒྱུས་ཀྱང་མེད་པ་ལ། འདི་དག་གིས་དོན་ཇི་འདྲ་ཞིག་་



སྟོན་པའི་རྒྱུས་འོང་དོན་ཇི་ལྟར་ཡོད། ཁྱོད་ཀྱིས་བླུན་པོའི་ཚོགས་ཀྱི་དབུས་སུ་གུར་་་་་
བརྟགས་སམ་གསུམ་ཤེས་པར་སྤྱི་བརྟོལ་གྱིས་ཁས་འཆེ་བའི་ཚུལ་ནི་འདི་འདྲའོ། །སམ་བྷུ་
ཊའི་གཞུང་དེ་དག་གིས་བསྟན་པའི་དོན་གྱི་གཙོ་བོ་དེ་ལྟར་ཡིན་པ་ལ་འགྲེལ་བས། ཞར་
བྱུང་གི་ཚུལ་དུ། བསྐྱེད་རིམ་པས་བུད་མེད་རིགས་བཞི་ལྷ་མོ་བཞིར་བསྒོམ་པའམ། ཡེ་ཤེས་
ཀྱི་ཕྱག་རྒྱ་སྤྱན་མ་སོགས་བཞི་གང་རུང་དང་། ཡང་དག་པར་སྦྱར་བ་ལས་བྱུང་བའི་་་་
བསྐྱེད་རིམ་པའི་བདེ་སྟོང་གི་ཡེ་ཤེས་ཀྱང་ཨེ་ཝཾ་སོགས་ཡི་གེ་བཞིས་མཚོན་ནུས་པར་་་་་
འཆད་པ་ནི། བསྐྱེད་པའི་རིམ་པ་ལ་ཁ་ཅིག་ཏུ་ཨེ་ཝཾ་མ་ཡའི་ཡི་གེ་རང་གི་ངོ་བོ་རྣམས་་་་་
དང༌། ཁ་ཅིག་ཏུ་སྤྱན་མ་ལ་སོགས་པའི་ངོ་བོ་ཅན་རྣམས་ཀྱང་བསྒོམ་པར་བྱའོ་ཞེས་པར་
འགྱུར་རོ། །ཞེས་པའོ། །བཤད་རྒྱུད་ལས་འདི་ལྟར་ན་རྩ་འཁོར་བཞི་དང་ཡི་གེ་བཞི་སྦྱར་་་
ནས་གླེང་གཞིའི་ངེས་དོན་གསུངས་པའི་དོན། ནག་པོ་བའི་རྫོགས་རིམ་རིམ་པ་བཞི་པའི་
རྒྱུད་ཀྱི་རིམ་པ་ཞེས་བྱ་བ་འཆད་པ་ཡིན་པས། རྩ་བཤད་སྦྱར་ཏེ་གྲུབ་ཆེན་གྱི་དགོངས་པ་
ལྟར་འཆད་པ་ལ་མཁས་པའི་མདུན་སར་ངན་སྐྱུགས་ཀྱི་རྒྱ་མཚོ་ཁ་ནས་འབྱིན་པ་ལ་ཇི་མི་
སྙམ་པར་མ་བྱེད་ཅིག གཞན་ཡང་འདི་ལྟར། ཨེ་ནི་ས་རུ་ཤེས་པར་བྱ། །ཞེས་སོགས་འདི་་
དག་གིས་རྩ་འཁོར་ལོ་བཞི་ལ་སྤྱན་མ་སོགས་སྒོམ་པར་སྟོན་པའི་དབང་དུ་བྱས་པ་ཡིན་་་་
ཀྱང་དེ་ཙམ་གྱིས་ཀྱེ་རྡོར་གྱི་ལུས་དཀྱིལ་ཁྱོད་འདོད་པ་དེ་ལྟ་བུ་བསྟན་པར་སྒྲུབ་པ་ནི་ཧ་་
ཅང་ཐལ་པའི་གཏམ་ཡིན་ཏེ། བཤད་རྒྱུད་རྡོ་རྗེ་འཕྲེང་བ་དང་། སྒྲུབ་ཐབས་མདོར་བྱས་་
དང་། རྣམ་གཞག་རིམ་པ་ལ་སོགས་པ་རྣམས་ཀྱི་གསང་འདུས་མི་བསྐྱོད་པའི་ལུས་དཀྱིལ་
སྟོན་པའི་གཞུང་གིས་ཀྱང་ཁྱོད་འདོད་པ་ལྟར་གྱི་ཀྱི་རྡོར་གྱི་ལུས་དཀྱིལ་བསྟན་པར་ཐལ།
ལྟེ་བ་ལ་སོགས་པའི་གནས་བཞིར་སྤྱན་མ་ལ་སོགས་པ་བཞི་པོ་དེ་དག་བསྒོམ་པར་བསྟན་
པའི་ཕྱིར་རོ། །གཞན་ཡང་ཕ་རྒྱུད་མ་རྒྱུད་དུ་མ་ཞིག་ལས་ཕུང་པོ་ལྔ་སངས་རྒྱས་ལྔར་་་་་
བཤད་པ་དང་། ས་ལ་སོགས་པའི་ཁམས་བཞི་སྤྱན་སོགས་བཞི་དང་། ལྟེ་བ་སྙིང་ག་སོགས་
སུ་སངས་རྒྱས་ལྔ་སྒོམ་པ་དང་། སྤྱན་མ་སོགས་སྒོམ་པར་བཤད་པ་ཤིན་ཏུ་མང་བས། དེ་་་
ཐམས་ཅད་ཀྱིས་ཁྱོད་འདོད་པའི་ཀྱེ་རྡོར་གྱི་ལུས་དཀྱིལ་དེ་ཉིད་བསྟན་པར་ཐལ་ལོ། །འདི་
དུ



ལྟར་ཁྱོད་འདོད་པའི་ཀྱེ་རྡོར་གྱི་ལུས་དཀྱིལ་དེ་ཉིད་བསྟན་པའི་ཁུངས་སུ་འགྲོ་བའི་ལུང་་
ཞིག་འདྲེན་པར་འདོད་ན་ནི། རྟེན་གཞལ་ཡས་ཁང་བསྐྱེད་ཚུལ་ཁྱེད་རང་འདོད་པ་དེ་ལྟ་
བུ་དང་། རྟེན་པ་ལྷ་བསྐྱེད་ཚུལ་ཡང་། རྩ་འཁོར་ལོ་ལྔའི་དབུས་སུ་རིགས་ལྔ་ཡབ་ཡུམ་ལྔ་་
མཉམ་པར་སྦྱོར་བའི་སྐུ་མདོག་ཕྱག་མཚན་ཁམས་ཀྱི་རྣམ་གཞག་སོགས་ཁྱོད་འདོད་པ་དེ་
ལྟ་བུ་ལ། འཁོར་གྱི་ལྷ་མོའི་སྐུ་མདོག་ཕྱག་མཚན་གྲངས་རྣམས་ཁྱོད་འདོད་པ་དེ་ལྟ་བུ་་་
དང་། དེ་ཡང་ཀྱེ་རྡོར་གྱི་བསྐྱེད་རིམ་སྒོམ་ཚུལ་གྱི་དབང་དུ་བྱས་ནས་གསུངས་པའི་ཁུངས་
རྣམ་པར་དག་པ་ཅིག་དྲང་རྒྱུ་དགོས་པ་ཡིན་གྱི། བདེ་མཆོག་རྩ་རྒྱུད་ལ་སོགས་པར་སྦས་་
ཏེ་གསུངས་པ་བཤད་རྒྱུད་སམ་བྷུ་ཊ་སོགས་ཀྱིས་གསལ་བར་བཤད་པའི་རྫོགས་རིམ་གྱི་་་
རྣམ་གཞག་སྟོན་པའི་གཞུང་རྣམས་དང༌། རིགས་ལྔ་ཡུམ་བཞིའི་ཐ་སྙད་གང་བྱུང་ཐམས་
ཅད་དང་། ལུས་ལ་རྩ་འཁོར་དང་རྩ་འདབ་ཀྱི་གྲངས་འདི་ཡོད་སྟོན་པ་ཐམས་ཅད་ཁྱོད་་
ཀྱི་ཀྱི་རྡོར་གྱི་ལུས་དཀྱིལ་སྟོན་པའི་ཁུངས་སུ་དྲངས་པ་འདི་དག་གིས་ནི། བླ་མེད་ཀྱི་རྒྱུད་
སྡེ་གང་གི་ཡང་བརྗོད་བྱ་རགས་པ་ཙམ་གྱི་ཕྱོགས་མཐོང་བ་ཡང་མེད་ཅིང་། བསྐྱེད་རྫོགས་
ཀྱི་རྣམ་དབྱེ་ལ་ཀུན་ཏུ་འཐོམས་པ་ངང་ཚུལ་གསལ་བོར་སྒྲོགས་པའི་ཆོ་ངེ་འདོན་པ་ལ་་་
དུབ་དུབ་ལྟར་དུ་འབད་པ་ཡིན་ནོ། །དེའི་མན་སྙེར་རྩ་འཁོར་དང་རྩ་འདབ་ཀྱི་གྲངས་་་་
བསྟན་པ་དྲངས་ནས་ཀྱི་རྡོར་གྱི་ལུས་དཀྱིལ་བསྟན་པར་བསྒྲུབས་པས་ཀྱང་འབྲེལ་མེད་་་
ཆེན་པོ་གསལ་བར་བྱས་ལ། ཁྱོད་ལྟར་ན་དུས་ཀྱི་འཁོར་ལོའི་ནང་གི་ལེའུ་དང་། བདེ་་་་
མཆོག་གི་རྫོགས་རིམ་ནག་པོ་དཔྱིད་ཐིག་གི་གཞུང་རྣམས་ཀྱིས་ཀྱང་། ཀྱེ་རྡོར་གྱི་ཁྱོད་་་་
འདོད་པའི་ལུས་དཀྱིལ་འདི་གསལ་ཞིང་རྒྱས་པར་འཆད་པ་ཉིད་དུ་ཧ་ཅང་ཐལ་བར་་་་་
འགྱུར་ཏེ། ཁྱོད་ཀྱིས་དྲངས་པའི་ལུང་འདི་དག་ལས་ལུས་ཀྱི་རྩ་འཁོར་སོགས་སྟོན་པ་ལྷག་
པར་ཡང་རྒྱས་པའི་ཕྱིར་རོ། ། །
སམ་བྷུ་ཊའི་བརྟག་པ་དྲུག་པའི་རབ་བྱེད་བཞི་པར། རྟག་ཏུ་བཞུགས་པར་་་་་
འདོད་པ་ནི། །སངས་རྒྱས་ཀུན་གྱི་སྡོམ་པ་བདག །ཅེས་སོགས་ཁྱོད་ཀྱིས་དྲངས་པ་འདི་དག་
གི་དོན་ནི་འདི་ཡིན་ཏེ། བདེ་མཆོག་རྩ་རྒྱུད་ཀྱི་གླེང་གཞིའི་ཚིག གསང་བ་མཆོག་གི་དགྱེས་



པ་ན། །ཐམས་ཅད་བདག་ཉིད་རྟག་ཏུ་བཞུགས། །ཞེས་པའི་ངེས་དོན་འཆད་པ་ལ་བཤད་
རྒྱུད་ཀྱི་ཚིག་འདི་དག་གསུངས་པ་ཡིན་ལ། མན་སྙེར། གསང་ཆེན་མཆོག་ཏུ་དགྱེས་པ་ན། །
ཞེས་བཏོན་ནས་འཆད་དོ། །དེ་ཡང་དོན་འདི་དག་བཤད་པར་ཞལ་གྱིས་བཞེས་ནས་ཉན་
པར་བསྐུལ་བ་ན། ཡང་དག་སྦྱོར་འབྱུང་མཚན་ཉིད་ནི། །བཤད་པར་བྱ་ཡིས་ལྷ་མོ་ཉོན། །
ཞེས་གསུངས་ཤིང་། དེ་ལ་ཡང་དག་སྦྱོར་བ་ནི། ཕྱི་རོལ་གྱི་ཕྱག་རྒྱ་དང་། རྣལ་འབྱོར་པའི་
རྡོ་རྗེ་དང་པདྨ་ཡང་དག་པར་སྦྱོར་བ་དང་། ལྟེ་བའི་གཏུམ་མོའི་ཐིག་ལེ་འབར་བ་དང་། སྤྱི་
བོའི་ཧཾ་ཡིག་ཞུ་བའི་ཁམས་དཀར་དམར་ཡང་དག་པར་སྦྱོར་བ་ཡིན་ལ། དེ་ལྟར་སྦྱོར་བ་་་
ལས་བྱུང་བའི་བདེ་བ་ཆེན་པོ་ལྷན་ཅིག་སྐྱེས་པའི་ཡེ་ཤེས་ནི་ཡང་དག་སྦྱོར་འབྱུང་སྟེ། དེ་་
ཉིད་སྐབས་འདིར་ངེས་དོན་གྱི་རྡོ་རྗེ་སེམས་དཔའ་དང་། བྱང་ཆུབ་ཀྱི་སེམས་རྡོ་རྗེ་ཞེས་བྱ་
བའི་དོན་དུ་འཆད་པ་ཡིན་ཏེ། དེ་ཉིད་ཀྱི་འགྲེལ་བ་མན་སྙེར། ཡང་དག་སྦྱོར་འབྱུང་མཚན་
ཉིད་ནི། རྡོ་རྗེ་སེམས་དཔའ་རང་གི་ངོ་བོ་སྟེ་བྱེ་བྲག་ཏུ་བཤད་པའི་ཁྱད་པར་རྣམས་ཀྱིས་་
དང་པོར་རྣམ་པར་བཤད་ཟིན་ཏོ། །ཡང་ན་ཡང་དག་སྦྱོར་ནི་ཕྱི་རོལ་གྱི་ཤེས་རབ་དང་་་་
ཐབས་ཀྱི་པདྨ་དང་རྡོ་རྗེ་དག་དང་། ནང་གི་གཏུམ་མོ་དང་ཁུ་བ་དག་སྦྱོར་བའོ་དེ་ཡོད་ན་
འབྱུང་ངོ་ཞེས་པས། འབྱུང་བ་ནི་ལྷན་ཅིག་སྐྱེས་པའི་དགའ་བའི་རང་བཞིན་བྱང་ཆུབ་ཀྱི་
སེམས་རྡོ་རྗེའོ། །ཞེས་ཆེས་གསལ་བར་གསུངས་སོ། །དེས་ན་སྐབས་འདིར་རྡོ་རྗེ་སེམས་་་
དཔའ་ཞེས་གསུངས་པ་ནི། དེ་འདྲ་བ་ལྷན་སྐྱེས་ཀྱི་བདེ་བ་ཆེན་པོའི་ཡེ་ཤེས་ལ་ཟེར་བ་་་
ཡིན་གྱི། ཀྱེ་རྡོར་ལུས་དཀྱིལ་གྱི་ལྷའི་རིགས་བདག་སྟོན་པ་ག་ལ་ཡིན། དེའི་འོག་ཏུ་གླེང་་་་་
གཞིའི་ཚིག་དེ་ཉིད་ཀྱི་དོན་ཁམས་ལ་སྦྱར་ནས་འཆད་པ་ན། གསང་བ་དང་། མཆོག་དང་།
དགྱེས་པ་དང་། ཐམས་ཅད་བདག་ཉིད་དང༌། རྟག་ཏུ་བཞུགས་ཞེས་པ་ལྔས་རིམ་པ་བཞིན་
དུ་གོང་དུ་བཤད་པ་ལྟར་ཡང་དག་པར་སྦྱར་བའི་གནས་སྐབས་ཀྱི་རེག་པ་སྲ་བ་སའི་་་་་
ཁམས་དང་། ཁུ་བ་ཆུ་ཁམས། གཏུམ་མོའི་མེ་དམར་པོ་མེ་ཁམས། ཁམས་དཀར་དམར་གཡོ་
བའི་རླུང་གི་ཁམས་རྣམས་རྟེན་དང་། དེ་བཞི་ལ་བརྟེན་པའི་ལྷན་ཅིག་སྐྱེས་པའི་དགའ་བ་
ནམ་མཁའི་ཁམས་ཏེ། ཁམས་ལྔ་བོ་དེ་ཉིད་རྟེན་པར་འཆད་པ་ནི། གསང་བ་ལ་ནི་ས་ཡི་



ཁམས། །མཆོག་མ་དེ་བཞིན་དུ་ནི་ཆུ། །དགྱེས་པ་ལ་ནི་མེ་རུ་བཤད། །ཐམས་ཅད་བདག་་་་
ཉིད་རླུང་ལ་གནས། །རྟག་ཏུ་བཞུགས་པར་བརྗོད་པ་འདི། །སངས་རྒྱས་ཀུན་གྱི་སྡོམ་པ་དག །
ཅེས་པ་སྟེ། དེའི་འགྲེལ་བ་མན་སྙེར། གསང་བ་ནི་ཀུན་ཏུ་རྒྱུ་སྟེ། དེ་ལ་ཡོད་པ་ནི། གསང་་་
ཆེན་མེའི་ཁམས་སོ། །དེའི་ཕྱིར་མཆོག་ནི་ཕུལ་ཏུ་བྱུང་བ་ཆུ་སྟེ། སྡུད་པར་བྱེད་པ་ཉིད་ཀྱིས་
འདོད་ཆགས་སྐྱེད་པའི་ཕྱིར་རོ། །དགྱེས་པ་ནི་མེ་སྟེ་མེ་ཡོད་ན་འདོད་ཆགས་ལྷག་པའི་ཕྱིར་
རོ། །རླུང་ནི་ཐམས་ཅད་བདག་ཉིད་དེ། ས་ལ་སོགས་པའི་ཁམས་གསུམ་པོ་ཐམས་ཅད་ལ་
ཁྱབ་པར་བྱེད་པ་ཉིད་ཀྱི་ཕྱིར་འདིའི་བདག་ཉིད་དོ་ཞེས་བྱས་ནས་སོ། །ཡང་དག་གནས་ནི་
སངས་རྒྱས་ཀུན་བདག་བདེ་བ་མཆོག །ཅེས་འབྲེལ་ལོ། །རྟག་ཏུ་ཞེས་པ་འགྱུར་བ་མེད་ཉིད་
ཀྱིས་མུར་ཐུག་པ་མེད་པའི་དུས་སུ་གནས་པ་འདི་རབ་ཏུ་གསུངས་པ་ནི། གསང་ཆེན་་་་་་
མཆོག་གི་དགྱེས་པ་ན། །ཀུན་ལ་བདག་ཉིད་རྟག་ཏུ་བཞུགས། །ཞེས་པ་འདིས་རྣམ་པར་་་་
སྣང་མཛད་ལ་སོགས་པ་སངས་རྒྱས་རྣམས་ཀུན་གྱི་བདག་ཉིད། ཤེས་རབ་བདེ་བས་མཆོག་
ཏུ་བྱེད། །ཁྱབ་པར་བྱེད་དོ་ཞེས་པ། སངས་རྒྱས་ཀུན་བདག་ཁུ་བའི་ངོ་བོ་ས་བོན་ལ་སོགས་
པ་རྣམས་ཀྱིས་ཉེ་བར་མཚོན་པ། སྟོང་པ་ཉིད་དང་རོ་གཅིག་པ་ཉིད་ཀྱིས་ནམ་མཁའ་་་་
མཚུངས་པའི་ཕྱིར། ནམ་མཁའི་ཁམས་དགའ་བ་ཐམས་ཅད་ཀྱི་ངོ་བོའོ། །དེ་སྐད་དུ་ཡང་་
ཕྱག་རྒྱ་ཆེན་པོ་ཐིག་ལེར་གསུངས་པ། གསང་བ་ཞེས་པ་འདིར་དགའ་བ། །མཆོག་ཅེས་པ་
ནི་མཆོག་ཏུ་འགྱུར། །དགྱེས་པ་ཞེས་པ་ཁྱད་དགའི་དགའ། །ལྷན་སྐྱེས་ཀུན་བདག་ལ་་་་་་
བཞུགས་པའོ། །ཞེས་སོ། །ཞེས་བཤད་པ་ལྟར་རོ། །
ཡང་གོང་དུ་བཤད་པ་ལྟར་གྱི་ཡང་དག་པར་སྦྱོར་བ་ལས་བྱུང་བའི་བདེ་བ་ཆེན་
པོ་ལྷན་ཅིག་སྐྱེས་པའི་ཡེ་ཤེས་དེ་ཉིད་ལ། ལྡོག་པའི་སྒོ་ནས་དབྱེ་བ་བྱས་པའི་ཡེ་ཤེས་ལྔར་
འཇོག་པའི་ཚུལ་གླེང་གཞིའི་ཚིག་ཚན་པ་ལྔ་པོ་དེ་དང་སྦྱར་ནས་འཆད་པ་ནི། ཡང་ན་མེ་་
ལོང་ལྟ་བུའི་ཚུལ། །དེ་བཞིན་ཡང་ན་མཉམ་པ་ཉིད། །སོ་སོར་རྟོག་པའི་ཆོ་ག་བཞིན། །དེ་
བཞིན་བྱ་བ་ནན་ཏན་ལ། །རྟག་ཏུ་བཞུགས་པར་བརྗོད་པ་འདི། །ཤིན་ཏུ་རྣམ་དག་རང་་་་
བཞིན་ཅན། །ཞེས་པ་སྟེ། དེ་ཉིད་ཀྱི་འགྲེལ་བ་མན་སྙེར། མེ་ལོང་ལྟ་བུ་གང་གི་ངོ་བོ་ཀུན་་་
48



མཐོང་བ་ཡིན་པ་དེ་ནི་དེ་སྐད་དོ། །གསང་བ་ནི་ཆོས་ཀྱི་དབྱིངས་རྣམ་པར་དག་པ་སྟེ། ཞེས་
པ་ནས། རྟག་ཏུ་བཞུགས་པ་ཤིན་ཏུ་རྣམ་དག་གི་ཆོས་ཀྱི་ཡེ་ཤེས་ཏེ་མུ་མཐའ་མེད་པའི་་་་
དུས་སུ་གནས་པའི་ཕྱིར་རོ། །ཞེས་པའི་བར་གྱིས། གླེང་གཞིའི་ཚིག་ཚན་པ་ལྔ་དང་ཡེ་ཤེས་
ལྔ་རེ་རེ་ནས་སྦྱར་ནས་བཤད་པ་ལྟར་རོ། །དེ་ལྟར་རྡོ་རྗེ་དང་པདྨ་ཡང་དག་པར་སྦྱར་བ་་
དང་། ཁམས་དཀར་དམར་ཡང་དག་པར་སྦྱར་བ་ལས་བྱུང་བའི་བདེ་བ་ཆེན་པོ་ལྷན་ཅིག་
སྐྱེས་པའི་ཡེ་ཤེས་ལྔ་ལྡོག་པའི་སྒོ་ནས་ཡེ་ཤེས་ལྔར་བཞག་པ་དེ་ཉིད་ཕུང་པོ་ལྔ་རྣམ་པར་་
དག་པའི་ལྡོག་ཆ་ནས་ངེས་དོན་གྱི་རྣམ་སྣང་ལ་སོགས་པ་ངེས་དོན་གྱི་དེ་བཞིན་གཤེགས་
པ་རྣམས་སུ་ཡང་འཇོག་པའི་ཚུལ་གླེང་གཞིའི་ཚིག་ཚན་པ་ལྔའི་དོན་དུ་འཆད་པ་ནི། དེ་་་
བཞིན་རྣམ་པར་སྣང་མཛད་ཉིད། །ཡང་ན་རིན་ཆེན་འབྱུང་གནས་ལ། །ཡང་ན་འོད་དཔག་
མེད་པ་ཡིས། །གང་ཚེ་རྟག་བཞུགས་དོན་ལ་ཞེས་པ་སྟེ། འདི་ལ་མན་སྙེར་གསལ་བ་རྣམ་་་
སྣང་། མཆོག་རིན་འབྱུང་། དགྱེས་པ་འོད་དཔག་མེད། ཐམས་ཅད་བདག་ཉིད་དོན་ཡོད་དུ་
བྱས་ནས། རྟག་ཏུ་བཞུགས་པ་ནི་ཤིན་ཏུ་རྣམ་དག་ཡེ་ཤེས་ཆེ་ཞེས་འབྲེལ་ཏེ། སྔར་བཞིན་
དུ་རྟག་ཏུ་བཞུགས་པ་མི་བསྐྱོད་པའོ། །ཞེས་པའི་དོན་ཏོ། །ཞེས་གསུངས་སོ། །དེ་ལྟར་་་་་
ཁམས་ལྔ་དང་། ཡེ་ཤེས་ལྔ་དང་། དེ་བཞིན་གཤེགས་པ་ལྔ་རྣམས་ནི་མི་གནས་པའི་མྱང་་་
འདས་ཀྱི་ངོ་བོ་དང་། དུས་ཚད་མེད་པར་འཚོ་བའི་རྒྱུ་དང་། གཞན་གྱི་ཡང་ཚོགས་གཉིས་
ཀྱི་ལུས་རྒྱས་པར་བྱེད་པའི་ཕྱིར་བདུད་རྩི་ལྔའི་དངོས་པོ་སྟེ་རང་བཞིན་དང་། དོན་དམ་་་
པའི་བྱང་ཆུབ་ཀྱི་སེམས་དེ་ཉིད་ཀྱི་རང་བཞིན་གཟུང་བྱ་ལོངས་སྤྱོད་རྫོགས་པའི་སྐུར་ཤར་
བས་གོང་བུ་ཞེས་བྱ་བ་དང༌། སྟོང་པ་ཉིད་དང་གཉིས་སྣང་ཕྲ་མོས་ཀྱང་བར་མ་ཆད་པའི་
ལྷན་སྐྱེས་ཀྱི་བདེ་བ་ཆེན་པོ་དེ་མངོན་སུམ་དུ་སོ་སོར་རང་གི་རིག་པའི་ཡེ་ཤེས་ཀྱིས་མཐོང་
བ་ནི་ས་བཅུའི་དབང་ཕྱུག་ཁོ་ནས་ཡིན་པས་རྟོགས་དཀའ་བའི་ཕྱིར། ཐིག་ལེའུ་གཟུགས་་
ཏེ་ཐིག་ལེའི་དོན་ཕྲ་མོར་བཤད་པའོ། །འདི་དང་འདྲ་བ་མེད་པས་དཔེ་མེད་པ་དང་། བྱང་
ཆུབ་ཀྱི་སེམས་དེ་ཉིད་དེ་བཞིན་གཤེགས་པ་ལྔ་ལ་སོགས་པའི་རང་བཞིན་ཡིན་པར་མ་ཟད།
སྤྱན་སོགས་ལྷ་མོ་ལྔའི་རང་བཞིན་ནོ་ཞེས་སྟོན་པ་ནི། བདུད་རྩི་ལྔའི་རང་བཞིན་དངོས། །
49



ཐིག་ལེའི་གཟུགས་ཏེ་ཡིད་ལྟ་བུ། །ཤིན་ཏུ་རྣམ་དག་ཡེ་ཤེས་ཆེ། །ལྷ་མོ་ཀུན་གྱི་རང་བཞིན་
ཅན། །ཞེས་པ་སྟེ། འདིའི་འགྲེལ་བ་མན་སྙེར། དེ་ལྟར་གསུངས་པའི་རིམ་གྱིས། བདུད་རྩི་་
ལྔའི་དངོས་གོང་བུ། །ཞེས་པ་ཁམས་དང་ཡེ་ཤེས་དང་དེ་བཞིན་གཤེགས་པ་ལྔ་རྣམས་ནི་མི་
གནས་པའི་མྱ་ངན་ལས་འདས་པའི་ངོ་བོ་ཉིད་ཀྱི་ཕྱིར་དང༌། དུས་མཐའ་ཡས་པ་མ་ཚང་་
བ་མེད་པར་འཚོ་བའི་རྒྱུ་ཉིད་ཀྱི་ཕྱིར་དང་། གཞན་རྣམས་ཀྱི་ཡང་ཚོགས་གཉིས་རྒྱས་པར་
བྱེད་པའི་ཕྱིར་བདུད་རྩི་རྣམས་ཏེ། དེའི་དངོས་མི་དེ་རྣམས་ཀྱི་རང་བཞིན་དང་། གོང་བུ་
ནི་བྱང་ཆུབ་ཀྱི་སེམས་ཀྱི་རང་བཞིན་ལོངས་སྤྱོད་རྫོགས་པའི་སྐུའོ། །ཐིག་ལེའི་གཟུགས་་་་
ཞེས་པ་ཕྲ་བ་སྟེ། ཀུ་ཤའི་རྩེ་མོ་ལྟ་བུའི་བློ་ཅན་ལ་ས་བཅུའི་དབང་ཕྱུག་རྣམས་ཁོ་ནས་་་་་
མཐོང་བར་བྱ་བ་ཉིད་ཀྱི་ཕྱིར་རོ། །དཔེ་མེད་པ་ཞེས་པ་དཔེ་ལས་འདས་པ་སྟེ། གང་ན་ཡང་
འདི་འདྲ་བའི་བདུད་རྩིའི་རང་བཞིན་ཅུང་ཟད་ཀྱང་ཡོད་པ་མ་ཡིན་ནོ། །ལྷ་མོ་ཀུན་གྱིས་ཏེ།
སྤྱན་མ་དང་། མཱ་མ་ཀཱི་དང་། གོས་དཀར་མོ་དང་། སྒྲོལ་མ་དང་། རྡོ་རྗེ་བསྙེམས་མ་རྣམས་
ཀྱི་ཡང་རང་བཞིན་ནོ། །ཞེས་གསུངས་པ་ལྟར་རོ། །དེ་ལྟར་ཁམས་དང་། ཡེ་ཤེས་དང༌། དེ་་་
བཞིན་གཤེགས་པ་ལྔ་ལྔར་ཕྱེ་བའི་ལྔ་བ་རྣམས་ནི་རྡོ་རྗེ་སེམས་དཔའ་ཅེས་བཤད་ཅིང་རྡོ་
རྗེ་སེམས་དཔའ་དེ་ཡང་སྐབས་འདིར་ལྷན་ཅིག་སྐྱེས་པའི་བདེ་བ་ཆེན་པོ་ཉིད་ལ་བརྗོད་་
ཞེས་སྟོན་པ་ནི། རྡོ་རྗེ་སེམས་དཔའ་ཞེས་བྱར་བཤད། །བདེ་བ་དམ་པ་རུ་ནི་བརྗོད། །རང་
བྱུང་ངོ་བོ་འདི་ཉིད་ནི། །ཆོས་ཀྱི་སྐུར་ནི་རབ་ཏུ་བསྒྲགས། །དེ་ཡི་ཤེས་རབ་ལྷན་ཅིག་སྐྱེས། །
ཞེས་གསུངས་ཏེ། དེའི་འགྲེལ་བ་མན་སྙེར། དེ་ལྟར་གསང་བ་ཞེས་པ་ལ་སོགས་པ་རྣམས་ཀྱི་
དོན་རྣམ་པ་གསུམ་བརྗོད་པས་ཁམས་དང་། ཡེ་ཤེས་དང་། དེ་བཞིན་གཤེགས་པ་བཞི་་་་
རྣམས་ཀྱི་བརྟེན་པ་ལྔ་བའི་རང་བཞིན་ཉིད་དུ་རྒྱས་པར་བསྟན་ཅིང་། རྟེན་དང་བརྟེན་་་་
པའི་དངོས་པོ་ནི་ལྡོག་པའི་དབྱེ་བ་ཉེ་བར་བཟུང་ནས་སོ། །ལྔ་བ་དེ་ཡང་སྟོང་པ་ཉིད་དང་
སྙིང་རྗེ་དབྱེར་མེད་པ་ཉིད་ཀྱིས་རྡོ་རྗེ་འཛིན་པའི་རང་བཞིན་ཉིད་དོ། །ཞེས་གསུངས་པས་
རྡོ་རྗེ་སེམས་དཔའ་ཞེས་པ་ལ་སོགས་པ་སྟེ། ཕལ་ཆེར་བཤད་ཟིན་ཏོ། ། །
རྡོ་རྗེ་སེམས་དཔའ་ཞེས་པ་འདི་ནི་ཆོས་ཀྱི་སྐུ་རུ་རབ་ཏུ་བསྒྲགས་ཏེ། ཆོས་ཀྱི་སྐུ་
50



གསལ་བར་བྱེད་པའོ། །སྙིང་རྗེའི་རང་བཞིན་གྱི་བདེ་བ་ཆེན་པོའི་ངོ་བོ་ཉིད་ཡིན་ན་ཡང་་
སྟོང་པ་ཉིད་རྟོགས་པ་ལ་དྲི་མ་མ་ལུས་པའི་རྩ་བ་མེད་པས་ན་གཙོ་བོའི་ཕྱིར་རོ། །ཞེས་་་་
གསུངས་པ་ལྟར་རོ། །དེ་ཡང་རྡོ་རྗེ་སེམས་དཔའ་ཞེས་པའི་རྡོ་རྗེའི་དོན་བདེ་ཆེན་དང་སྟོང་
ཉིད་རྟོགས་པའི་ཤེས་རབ་དབྱེར་མི་ཕྱེད་པ་ལ་བྱེད་པར་སྙིང་རྗེའི་རང་བཞིན་གྱི་ཞེས་་་་
སོགས་འདིས་བསྟན་པ་ཡིན་ནོ། །དེ་ལྟ་བས་ན་ལྔ་ཚན་གསུམ་པོ་དེ་ཉིད་ཀྱི་བཞི་རྟེན་དང་
ལྔ་བ་བརྟེན་པར་བྱས་ནས། ལྔ་བ་དེ་ཡང་རྡོ་རྗེ་སེམས་དཔའ་ཞེས་པའི་མིང་ཅན་བདེ་བ་་་
ཆེན་པོ་ལྷན་ཅིག་སྐྱེས་པའི་ཡེ་ཤེས་ཉིད་ཡིན་པར་བསྙོན་དུ་མེད་པར་བཤད་པ་འདི་ཉིད་
ལ་ཁྱོད་ཀྱིས་རྡོ་རྗེ་སེམས་དཔའ་ཞེས་བྱར་བཤད། ཅེས་པ་འདི་དེ་བཞིན་གཤེགས་པ་ལྔའི་
རིགས་བདག་ཏུ་གྱུར་བའི་དེ་བཞིན་གཤེགས་པ་དྲུག་པ་རྡོ་རྗེ་སེམས་དཔའ་ཉིད་བསྟན་པ་
ཡིན་ནོ་ཞེས་སྨྲས་པས་ནི། སམ་བྷུ་ཊ་རྩ་འགྲེལ་གྱི་རྒྱུས་ཅི་ཡང་མེད་པ་གསལ་བར་བྱས་ལ།
གླེང་གཞིའི་ཚིག་ལྔ། ཁམས་ལྔ་དང་སྦྱར་ནས་འཆད་པའི་ཚེ་ན་རྟག་ཏུ་བཞུགས། ཞེས་པའི་
ཚིག་ལྔ་བོ་དེ་ཉིད། ཁམས་ལྔ་བ་ལ་སྦྱར་ནས་འཆད་པའི་གཞུང་། རྟག་ཏུ་བཞུགས་པར་་་་
འདོད་པ་ནི། །སངས་རྒྱས་ཀུན་གྱི་སྡོམ་པ་བདག །ཅེས་པ་དེ་ཉིད་གླེང་གཞིའི་ཚིག་ལྔ་དང་
ཡེ་ཤེས་ལྔ་སྦྱར་ནས་འཆད་པའི་གཞུང་གི་མགོ་བོ་ལ་མར་སྦྱར་ནས། ཁྱོད་ཀྱིས་དྲངས་པ་་་
འདིས་སམ་བྷུ་ཊའི་རྒྱུད་ཀྱི་གཞུང་སྤེལ་བ་ཙམ་ལ་ཡང་མ་སྦྱངས་པ་གསལ་བར་བྱས་ཤིང་།།
གོང་དུ་ཇི་སྐད་བརྗོད་ཟིན་པ་ལྟར་གཞུང་འདི་དག་གི་རིགས་ལྔ་ཡབ་ཡུམ་རྣམས་ལུས་ཀྱི་
རྩ་འཁོར་ལོ་ལྔའི་དབུས་སུ་སྒོམ་པའི་བསྐྱེད་རིམ་བསྟན་པ་ཡིན་ནོ་ཞེས་ཟེར་བ་ནི་གནས་
མ་ཡིན་པ་ལ་ལོག་པར་རྟོག་པ་འཚང་བར་བྱེད་པ་ཡིན་པར་རྒྱུད་འདིའི་རྩ་འགྲེལ་གྱི་རྒྱུས་
ཡོད་པ་ཞིག་ཡིན་ན་ནི། མི་ཤེས་པའི་དོན་ཅི་ཡོད། རྒྱུད་དེ་ཉིད་ཀྱི་བརྟག་པ་དང་པོའི་རབ་
བྱེད་བཞི་པའི་ཐོག་མར། སེམས་ཅན་ཀུན་ལ་མཉམ་པའི་ཕྱིར། །གྲུ་གསུམ་རྒྱ་ཆེན་གཟུགས་
ཅན་ཉིད། །ཚང་སོགས་ལྷ་དང་ལྷ་མིན་བཅས། །དེ་རྣམས་ཀྱི་ནི་གནས་སུ་འགྱུར། །དེ་ཉིད་
ཤེས་རབ་ཕ་རོལ་ཕྱིན། །ཀུན་རྫོབ་རྣམ་པའི་གཟུགས་ཅན་མ། །དེ་ཉིད་ཡུལ་ལས་རྣམ་པར་
འདས། །སྲོག་ཆགས་ཀུན་གྱི་སྙིང་ལ་གནས། །ཞེས་པའི་འགྲེལ་བ་མན་སྙེར། གཏན་ལ་ཕབ་



པར་གྱུར་བ་ནི་ངེས་པ་སྟེ་ངེས་པའི་དོན་རྒྱས་པར་བདེ་བ་ཆེན་པོའོ། །ཅི་ལྟར་འདི་ངེས་་་
པའི་དོན་ཡིན་ཞེ་ན། གསུངས་པ་མཉམ་ཉིད་ཕྱིར། ཞེས་པ་སེམས་ཅན་རྣམས་ཀུན་བདེ་བ་
ཆེན་པོ་བྱང་ཆུབ་ཀྱི་སེམས་དང་ལྷན་ཅིག་རོ་གཅིག་པ་ཉིད་ཀྱི་ཕྱིར་ཏེ་དེའི་བདག་ཉིད་ཀྱི་
ཕྱིར། ཞེས་པའི་དོན་ནོ། །ཞེས་པ་ནས་སྲོག་ཆགས་ཀུན་གྱི་སྙིང་ལ་སྟེ། སེམས་ལ་དེའི་བདག་
ཉིད་ཀྱིས་གནས་ཤིང་སྲོག་ཆགས་རྣམས་ཀྱང་དེའི་རང་བཞིན་ནོ་འོ་ན་དེ་ཁོ་ན་ཉིད་མ་་་
རྟོགས་པའི་སྐབས་སུ་བདེ་བ་ཆེན་པོ་ཉམས་སུ་མྱོང་བ་མ་ཡིན་ནམ། ཅི་ལྟར་སེམས་ཅན་གྱི་
སེམས་ཀྱི་བདག་ཉིད་དུ་བརྗོད་ཅེ་ན། བདེ་བ་ཆེན་པོ་ཉམས་སུ་མྱོང་བར་རུང་བ་ཉིད་ཀྱིས་
སོ། །ཞེས་རྒྱས་པ་དང་བཅས་པར་གཏན་ལ་འབེབས་པར་འགྱུར་རོ། །ཞེས་པའི་བར་གྱིས་
ཕ་རོལ་ཏུ་ཕྱིན་པའི་ཐེག་པར་ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་ངེས་པའི་དོན་དུ་་་་་་
གསུངས་པ་ལྟར་བླ་ན་མེད་པའི་རྒྱུད་འདིར་དེར་མ་ཟད་བདེ་བ་ཆེན་པོ་ཡང་ངེས་པའི་་་་
དོན་ཡིན་པ་སོགས་སུ་རྒྱས་པར་བཤད་ཅིང་། འདིར་སྲོག་ཆགས་ཀུན་གྱི་སྙིང་ལ་གནས་་་་་
ཞེས་པ་དང༌། འདིའི་འགྲེལ་པར་འགྱུར་བར་གསུངས་པ་ནི་འོག་ཏུ་ཁམས་གསུམ་སེམས་
ཅན་སྐྱེད། ཅེས་པ་དང་། དེའི་འགྲེལ་བར་འདོད་པ་དང་། གཟུགས་དང༌། གཟུགས་མེད་་་་
པའི་ཁམས་གསུམ་རྣམས་འདི་པའོ། །ཞེས་པ་ཁམས་གསུམ་པ་སྟེ། སེམས་ཅན་ཕུང་པོ་ཡང་
དེ་བཞིན་ཁོ་ནར་རྒྱུའི་རྒྱུད་ཀྱི་རྡོ་རྗེ་འཛིན་པའི་རང་བཞིན་ཁོ་ནའོ། །ཞེས་གསུངས་པ་དོན་
འདྲ་ལ། དེ་ནི་ཁམས་གསུམ་གྱི་སེམས་ཅན་རྣམས་ཀྱི་སེམས་ཀྱི་ཆོས་ཉིད་རང་བཞིན་རྣམ་
དག་གློ་བུར་གྱི་དྲི་མ་འབྲལ་རུང་དང་བདེ་བ་ཆེན་པོའི་ཡེ་ཤེས་སྐྱེར་རུང་གི་ངོ་བོར་གནས་
པ་དེ་ཉིད་ལ་རྒྱུ་རྒྱུད་ཀྱི་རྡོ་རྗེ་འཛིན་པ་ཞེས་གསུངས་པ་ཡིན་གྱི། ཁམས་གསུམ་གྱི་སེམས་
ཅན་ཀུན་གྱི་ཕུང་སོགས་ལྷར་སྒོམ་པའི་ལུས་དཀྱིལ་གཞུང་འདི་དག་གིས་བསྟན་པར་་་་་
འདོད་པ་ནི་གཟུགས་མེད་ཁ མས་པའི་ལུས་དཀྱིལ་སྨྲ་བ་སྔོན་མེད་པའི་གཞུང་ལུགས་སོ། །
དེ་ལྟར་ངེས་པའི་དོན་དུ་བསྒྲུབ་པའི་བདེ་བ་ཆེན་པོ་དེ་ཉིད། ཐེག་པ་གཞན་གྱིས་བསྐལ་བ་
གྲངས་མེད་དུ་མས་ཐོབ་པར་བྱ་དགོས་པའི་རྫོགས་པའི་སངས་རྒྱས་ཀྱང་རྒྱུད་འདིའི་ལམ་
གྱིས་ཚེ་གཅིག་ལ་ཐོབ་པར་ནུས་པའི་མྱུར་ལམ་གྱི་གཙོ་བོ་ཡིན་པར་སྟོན་པ་ནི། མདོར་་་་



བསྡུས་པས་ནི་སངས་རྒྱས་ཉིད། །ཅེས་སོགས་དང༌། དེ་འདྲ་བའི་བདེ་ཆེན་དེ་ཡང་རྡོ་རྗེ་་་
དང་པདྨ་མཉམ་པར་སྦྱར་བའི་འདོད་ཆགས་ལས་སྐྱེ་དགོས་ཀྱང་སེམས་ཅན་གཞན་ཉོན་
མོངས་པ་གང་གིས་བཅིངས་པའི་ཉོན་མོངས་པ་དེ་ཉིད་ཀྱིས་དག་པར་བྱེད་ཀྱི་ཉོན་མོངས་
པས་འཆིང་ནུས་པ་མ་ཡིན་ནོ་ཞེས། གཏི་མུག་ཆགས་དང་ང་རྒྱལ་དང་། །ཞེས་སོགས་ཀྱིས་
རྒྱས་པར་སྒྲུབ་སྟེ། དེའི་མཇུག་ཏུ། དེ་ལྟར་ན་བདེ་བ་ཆེན་པོའི་ཡེ་ཤེས་དེ་ཉིད་ལས་འབྲས་
བུའི་གནས་སྐབས་ཀྱི་ལྷའི་རྣམ་པ་མི་འདྲ་བ་ཐམས་ཅད་སྐྱེ་བ་དང་། འབྲས་བུའི་གནས་་་
སྐབས་ཀྱི་ལྷའི་རྣམ་པ་མི་འདྲ་བ་ཅི་ཙམ་སྤྲོས་པ་དེ་དག་ཐམས་ཅད་ཀྱང་ངེས་དོན་གྱི་རྡོ་
རྗེ་སེམས་དཔའ་བདེ་སྟོང་དབྱེར་མེད་ཀྱི་ཡེ་ཤེས་མཐར་ཐུག་པ་དེའི་ངོ་བོ་ཡིན་ནོ་ཞེས་་་
སྟོན་པ་ནི། དེ་ལྟར་རིགས་ནི་ལྔ་རྣམས་དང༌། །ཞེས་པ་ནས། བླ་མའི་ཞལ་ལས་རྙེད་པར་་་་་
འགྱུར། །ཞེས་པའི་བར་ཁྱོད་ཀྱིས་དྲངས་པ་དེ་རྣམས་ཡིན་ནོ། །དོན་འདི་ནི་དེ་ཉིད་ཀྱི་་་་་
འགྲེལ་བ་མན་སྙེར། དེ་ལྟར་ཕུང་པོ་རྣམ་པར་དག་པའི་ངོ་བོ་སངས་རྒྱས་ལྔ་རྣམས་ཏེ།
འདི་རྣམས་ཀྱང་སྟོང་པ་ཉིད་ཁོ་ན་ཉིད་དོ། །ཞེས་པས་སྟོང་པ་ཉིད་དང་སྙིང་རྗེ་དབྱེར་་་
མེད་པ་ཉིད་ཀྱིས་ན་དྲུག་པ་རྡོ་རྗེ་སེམས་དཔའི་རང་གི་ངོ་བོ་ཁོ་ནའོ། །ཞེས་པ་ནས། རྡོ་རྗེ་
འཛིན་པ་འདི་ཁོ་ན་བདག་ཉིད་ལ་དབྱེ་བར་བྱའོ། །ཞེས་པས། དགའ་བ་ལ་སོགས་པའི་་་་
དབྱེ་བ་ཐ་དད་པའི་ལྷན་ཅིག་སྐྱེས་པའི་བདེ་བ་ཆེན་པོའི་ངོ་བོ་ནི་གསལ་བར་བླ་མ་ལས་་
རྟོགས་པར་བྱ་སྟེ། ཞེས་སོགས་ཀྱི་བར་གྱིས་གསལ་བར་བཤད་དོ། ། །
དེའི་ཕྱིར་འདི་ལས་རྡོ་རྗེ་སྙིང་པོ་དང་ཁྲོ་བོ་སྐྱེ་ཞེས་པ་ནི། ཕྱི་ནང་གི་སྐྱེ་མཆེད་
རྣམ་པར་དག་པར་བཤད་པའི་ལྷ་རྣམས་དང༌། དད་སོགས་རྣམ་པར་དག་པའི་ཁྲོ་བོ་་་་་
རྣམས་བདེ་བ་ཆེན་པོ་འདི་ལས་སྐྱེ་བ་དང་། བདེ་བ་ཆེན་པོའི་རང་བཞིན་གྱི་རྡོ་རྗེ་སེམས་
དཔའི་ངོ་བོ་ཉིད་དུ་སྟོན་པ་ཡིན་གྱི། ཡན་ལག་ལྷར་བསྒོམ་པའི་ལུས་དཀྱིལ་སྒོམ་ཚུལ་སྟོན་
པ་ག་ལ་ཡིན། སྐབས་འདིར་མན་སྙེར། མིག་ནི་གཏི་མུག་རྡོ་རྗེའོ། །ཞེས་པ་ལ་སོགས་པས།
ནང་གི་བདག་ཉིད་ཅན་གྱི་སྐྱེ་མཆེད་རྣམ་པར་དག་པའི་རང་བཞིན་དུ་འཆད་པར་འགྱུར་
བ་རྣམས་དང་། ཞེས་སོགས་དྲངས་ནས་དེ་དག་གིས་ཡན་ལག་གི་ལྷ་སྐྱེད་པའི་ལུས་དཀྱིལ་



བསྟན་པར་སྨྲས་པ་དང་། གོང་དུ་ལུས་ལ་ལྷ་སྐྱེད་ཚུལ་ཙམ་དང་། ལུས་དཀྱིལ་སྒོམ་པའི་་་
ཁྱད་པར་འབྱེད་པ་ན། སྐྱེ་མཆེད་བྱིན་རླབས་ཀྱི་ལྷ་སྒོམ་པ་རྣམས་ལུས་ལ་ལྷ་བཀོད་པ་ཙམ་
ཡིན་གྱི། ལུས་དཀྱིལ་སྒོམ་ཚུལ་མ་ཡིན་པར་སྨྲས་པས་ཁས་བླངས་འགལ་ལོ། །དེ་བཞིན་དུ་
རྡོ་རྗེ་གུར་གྱི་ལེའུ་བདུན་པར། སེན་མོ་བ་སྤུ་དེ་བཞིན་ཁམས། །ཞེས་པ་ནས། ས་ཡི་ཁམས་
ནི་རྣམ་དག་པ། །སྤྱན་ནི་འཁོར་ལོ་མཛེས་པ་ཉིད། །རྡོ་རྗེ་བཙུན་མོ་དང་པོ་སྟེ། །པདྨའི་བུ་
མོ་ཚ་བོ་ཉིད། །སྒྲོལ་མ་རླུང་ནི་རྣམ་དག་པ། །ཞེས་པའི་བར་དྲངས་པས་ནི། ལྷ་ལ་ལུས་ཀྱི་
ཁམས་ཀྱི་དག་པ་སྦྱར་བ་དེ་ཉིད་ལུས་དཀྱིལ་སྟོན་པར་སྨྲས་པས། ལུས་ཀྱི་དག་པ་དང་ལུས་
དཀྱིལ་སྒོམ་པའི་ཤན་མ་ཕྱེད་པ་གསལ་བར་བྱས་སོ། །ཡང་ཀྱེ་རྡོ་རྗེའི་རྒྱུད་ཀྱི་དོན་གྲུབ་་་
ཆེན་རྣམས་ཀྱིས་ཇི་ལྟར་བཀྲལ་བའི་ཚུལ་འཆད་པའི་ལུགས་སུ་བྱས་ནས། འདི་ལྟར་བྲིས་ཏེ།
དེ་ལྟར་ཀྱི་རྡོ་རྗེའི་རྒྱུད་གསུམ་ལས་ལུས་དཀྱིལ་སྒོམ་ཚུལ་གསལ་བར་གསུངས་པ་དེ་ས་་་་་
དྲུག་པ་ལ་གནས་པའི་སེམས་དཔའ་ཆེན་པོ་དཔལ་བིར་ཝ་བའི་ཞབས་ཀྱི་གདམས་ངག་ཏུ།
ལུས་ཀྱི་དཀྱིལ་འཁོར་མཐོང་ནས་རྟགས་བསྟན་པ། །ཞེས་སོགས་དང་། ལམ་བསྡུས་པར། །
དཀྱིལ་འཁོར་ལྔ་ལ་བཏུད་དེ་བསྐྲུན། །ཞེས་སོགས་སུ་དོན་བསྡུས་ནས་བསྟན་ཅིང་། མན་་
ངག་མ་ཉམས་པར་གྲུབ་ཆེན་རྣམས་ཀྱི་སྙན་བརྒྱུད་དུ་གཏན་ལ་ཕབ་པ་ཡིན་ནོ། །མན་ངག་
འདིའི་ལུགས་འཕགས་ཡུལ་གྱི་གྲུབ་ཆེན་ཕྱི་མ་རྣམས་ཀྱིས་ཇི་ལྟར་བཀྲལ་ན། གྲུབ་པའི་་་་
སློབ་དཔོན་ནག་པོ་པས། །བདག་ཉིད་ཆེན་པོ་རྒྱལ་བའི་སྐུ། །ཕྱི་རོལ་དེ་བཞིན་ནང་དེ་་་་་
བཞིན། །དེ་བཞིན་གསང་བར་ཤེས་པར་བྱ། །རྐང་པ་བསྐྱོད་པ་མདོར་དྲོད་ཤེས། །ལྟོ་བ་་་་
རྟག་ཏུ་ཆུར་བསྟན་པས། །སྟོད་དུ་དབྱིབས་ཀྱི་གཞིར་ཤེས་བྱ། །འཁོར་ལོ་བདེ་བ་དེ་བཞིན་
གནས། །བྷ་ག་ནམ་མཁའ་ཡིན་པའོ། །བཤད་ལམ་དྲག་གཏུམ་དུར་ཁྲོད་ཆེ། །གསང་གནས་
དབྱིབས་ཅན་དེ་བཞིན་དུ། །རྣ་བ་དགོད་དང་གཡེར་ཁར་བརྗོད། །ཁ་ནི་ཚང་ཚིང་འབར་
བ་སྣ། །མི་ཟད་དམྱལ་ཚོགས་མིག་ཏུ་བསྟན། །ཤི་ར་ཤིད་ནི་དངོས་པོ་སྟེ། །མེ་ཏོག་དབང་པོ་
འབྲས་བུར་བཅས། །ཀ་བ་གཅིག་དང་སྒོ་དགུར་ལྡན། །བདག་མེད་ཧེ་རུ་ཀ་བདེ་བ། །
ཐབས་དང་ཤེས་རབ་ཡེ་ནས་འབྲེལ། །ཉི་ཟླ་གཡས་དང་གཡོན་གྱི་སྟེང་། །གཉིས་མེད་་་་་
54



འབྲེལ་བས་རྟག་ཏུ་ཕྲ། །ཞེས་རྟེན་གཞལ་ཡས་ཁང་ལུས་དཀྱིལ་དང་། སྐུ་དང་ཕྱག་རྒྱ་ཡུམ་
གྱི་ཚོགས། །འབྲས་བུ་སྡེ་བ་སྐད་ཅིག་དགའ། །རང་བཞིན་ཉིད་དུ་རྟག་པར་གནས། །བཞི་་
གཉིས་ནས་བརྩམས་དྲུག་ཅུའི་བར། །དེ་སོགས་སྟོང་ཕྲག་བདུན་ཅུ་གཉིས། །དེ་ལས་རྒྱས་་
པར་བརྗོད་མི་ལང་། །རང་བཞིན་སྤྲུལ་བ་རྒྱལ་བས་གསུངས། །ཞེས་འབྱུང་བའི་དོན། སྐུ་ནི་
རིགས་ལྔ། ཕྱག་རྒྱ་ནི་ཡུམ་ལྔ། ཡུམ་གྱི་ཚོགས་ནི་རྩ་འདབ་ལ་གནས་པའི་ལྷ་མོ་བརྒྱ་ལྔ་བཅུ་
རྩ་གཉིས་བསྟན་ལ། དེ་རྣམས་གང་དུ་འགོད་ན། བཞི་གཉིས་ཏེ་སྙིང་ག་ཆོས་ཀྱི་འཁོར་ལོ་
རྩ་འདབ་བརྒྱད་དང་། ལྟེ་བར་རྩ་འདབ་དྲུག་ཅུ་རྩ་བཞི་དང༌། དེ་གཉིས་བར་ནས་མགྲིན་
པར་བཅུ་དྲུག སྤྱི་བོ་དང་གསང་གནས་སོ་གཉིས་རེ་སྟེ། ཕོ་བྲང་ལྔ་ལ་སྔར་གྱི་ལྷ་རྣམས་་་
འགོད་པར་བཤད་པ་ཡིན་ནོ། །ཞེས་བྲིས་སོ། །དེ་ལ་ལུས་ཀྱི་དཀྱིལ་འཁོར་མཐོང་ནས་་་་་
རྟགས་བསྟན་པ་ཞེས་སོགས་ཀྱི་དོན་ཇི་ལྟར་ཡིན་པ་ནི་ཟུར་ཙམ་འོག་ཏུ་འཆད་ལ། ནག་པོ་
བའི་ལུང་དྲངས་པ་དེ་ཉིད་ནི་འབྲེལ་མེད་དེ།འདི་ལྟར་ཁྱོད་ཀྱིས་ཀྱི་རྡོར་གྱི་དཀྱིལ་འཁོར་
ཀ་བ་གཅིག་པ་དང་། སྒོ་དགུ་པར་ཁས་ལེན་པ་ཨེ་ཡིན། དེ་ལྟར་མ་ཡིན་ན་ཀ་བ་གཅིག་པ་
དང་སྒོ་དགུར་ལྡན་ཞེས་པ་ལུས་དཀྱིལ་གྱི་རྟེན་གཞལ་ཡས་ཁང་ལ་ཇི་ལྟར་སྦྱོར། དེ་བཞིན་
དུ་ཤི་ར་ཤིད་ནི་དངོས་པོ་སྟེ། །མེ་ཏོག་དབང་པོ་འབྲས་བུ་བཅས། །ཞེས་པ་དང་། ཉི་ཟླ་་་་
གཡས་དང་གཡོན་གྱི་སྟེ། །ཞེས་པ་ཡང་ལུས་དཀྱིལ་གྱི་གང་སྟོན་པ་ཡིན་སྨྲ་དགོས་སོ། །
གཞན་ཡང་བྷ་ག་ནམ་མཁའ་ཡིན་པའོ། །ཞེས་པས་ལུས་དཀྱིལ་གྱི་གང་ཞིག་བསྟན་པར་་་་་
འདོད། །དེས་ན་བརྗོད་བྱའི་དོན་འདི་ཡིན་བཤད་རྒྱུ་མེད་པའི་ལུང་ཕྱོགས་སུ་གཏན་མི་་་་
འགྲོ་བ་འབའ་ཞིག་དྲངས་པས་ཅིར་ཡང་མི་འགྱུར་རོ། །དེ་ལ་ཀ་བ་གཅིག་ཅེས་པ་ནི་ཨ་ཝ་
དྷུ་ཏཱི་ཡིན་ཞིང་། སྒོ་དགུར་ལྡན་ཞེས་པ་ནི་ལུས་ཀྱི་བུ་ག་དགུ་ཡིན་ལ། ཉི་ཟླ་གཡས་དང་་་་
གཡོན་གྱི་སྟེ། །ཞེས་པ་ནི། གཡས་གཡོན་གྱི་རོ་རྐྱང་གཉིས་ཡིན་ཞིང་། རོ་རྐྱང་གཉིས་ཀྱི་་་་
ནང་ནས་འོངས་ཏེ། སྒོ་དགུ་ལ་འབྱུང་འཇུག་བྱེད་པའི་རླུང་རྣམས་ཨ་ཝ་དྷུ་ཏཱིའི་ནང་དུ་་་
ཐིམ་པ་ལས། ལྟེ་བའི་བག་མེད་མ་གཏུམ་མོའི་མེ་ཨ་ཐུང་དང་། སྤྱི་བོའི་ཧེ་རུ་ཀ་ཧཾ་ཡིག་་་
གཉིས་ཕྲད་པའི་ཐབས་ཤེས་སྦྱར་བའི་སྟོབས་ཀྱིས་བདེ་སྟོང་གཉིས་སུ་མེད་པའི་ཡེ་ཤེས་་་
55



རྒྱུད་ལ་འབྲེལ་ཤིང་སྐྱེ་བ་ཉིད་རྟོགས་དཀའ་བའི་དོན་གྱིས་ནི་ཤིན་ཏུ་ཕྲ་བ་ཡིན་ནོ། །ཞེས་
སྟོན་པ་ནི། བདག་མེད་ཧེ་རུ་ཀ་བདེ་བ། །ཐབས་དང་ཤེས་རབ་ཡེ་ནས་འབྲེལ། །ཞེས་པ་་་
དང་། གཉིས་མེད་འབྲེལ་བ་རྟག་ཏུ་ཕྲ། །ཞེས་པའོ། །དེའི་ཕྱིར་འདི་དག་གིས་ལུས་དཀྱིལ་་
གྱི་རྟེན་གཞལ་ཡས་ཁང་བསྟན་པར་སྨྲ་བ་ནི་བྱུང་རྒྱལ་དུ་སྨྲ་བའོ། །གཞན་ཡང་སྐུ་དང་་་
ཕྱག་རྒྱ་ཡུམ་གྱི་ཚོགས། །འབྲས་བུ་བདེ་བ་སྐད་ཅིག་དགའ། །རང་བཞིན་ཉིད་དུ་རྟག་པར་
གནས། །བཞི་གཉིས་ནས་བརྩམས་དྲུག་ཅུའི་བར། །ཞེས་པའི་དོན་ནི། ངོ་བོ་ཉིད་ཀྱི་སྐུ་ལ་་
སོགས་པའི་སྐུ་བཞི་དང་། ཕྱག་རྒྱ་ཆེན་པོ་ལ་སོགས་པའི་ཕྱག་རྒྱ་བཞི་དང༌། སྤྱན་མ་ལ་་་་་
སོགས་པའི་ཡུལ་བཞི་དང་། བྲལ་བའི་འབྲས་བུ་ལ་སོགས་པའི་འབྲས་བུ་བཞི་དང་། གནས་
བརྟན་པ་ལ་སོགས་པའི་སྡེ་པ་བཞི་དང་། རྣམ་པ་སྣ་ཚོགས་པའི་སྐད་ཅིག་མ་ལ་སོགས་་་་
པའི་སྐད་ཅིག་མ་བཞི་དང་། དགའ་བ་མཆོག་དགའ་ལ་སོགས་པའི་དགའ་བ་བཞི་སྟེ། བཞི་
ཚན་དེ་རྣམས་དང་རྩ་འཁོར་བཞི་སྦྱོར་ཚུལ་བརྟག་གཉིས་དང་སམ་བྷུ་ཊིར་རྒྱས་པར་་་་་
གསུངས་པ་དེའི་དོན་ཡིན་པ་ལ། དེ་ལྟ་ཡིན་མིན་ཐེ་ཚོམ་ཙམ་ཡང་མ་སྐྱེས་པར་ཁྱོད་ཀྱིས་
ལུས་དཀྱིལ་སྒོམ་པ་ལ་སྦྱོར་ཚུལ་བློ་བཟོའི་མུན་སྦྲུལ་ཧ་ཅང་ཐལ་བ་འདི་ལྟར་སྨྲས་པས་ནི།
ཁྱོད་རང་ཉིད་ཀྱི་མཚན་ཉིད་ཡོངས་སུ་རྫོགས་པར་བསྟན་པ་ཡིན་ནོ། །ཡང་འདི་སྐད་ཅེས་
དེ་བཞིན་དུ་རྡོ་རྗེའི་གླུའི་འགྲེལ་བར། མ་ལ་ཨ་བེ་ཞེས་བྱ་བ་ནི། དབང་པོའི་དཔའ་མོའི་་་
དབང་ཕྱུག་མ་ཐམས་ཅད་དུ་འདུ་བའི། དཔའ་བོ་ཐམས་ཅད་ཀྱི་སྒྲས་ནི་རྟག་པ་ལ་སོགས་
པའི་འཁོར་ལོ་སྒྱུར་བ་དྲུག་གོ། །དཔའ་མོའི་དབང་ཕྱུག་མ་ཐམས་ཅད་ཀྱི་སྒྲས་ནི་གཏི་མུག་
རྡོ་རྗེ་མ་ལ་སོགས་པ་འཁོར་ལོས་སྒྱུར་བ་དྲུག་གོ། །ཇི་སྲིད་རྡུལ་ཕྲ་རབ་དང་མཉམ་པ་་་་་
དཔའ་བོ་དང་དཔལ་མོའི་དབང་ཕྱུག་མ། དེའི་བདག་ཉིད་ལས་སྐྱེས་པ་དཔའ་བོ་དེ་་་་
རྣམས་ཐམས་ཅད་སྒྲུབ་པ་པོ་རང་གི་ལུས་ཀྱི་ནང་དུ་བསྒོམ་མོ་ཞེས་འབྱུང་ལ། དེའི་དོན་་་་
འཁོར་ལོ་སྒྱུར་བ་དྲུག་ནི། ཕོ་བྲང་ལྔའི་དབུས་ཀྱི་རིགས་ལྔ་དེ་རྣམས་ཀྱི་དབུ་རྒྱན་རྡོ་རྗེ་་་
སེམས་དཔའ་དང་དྲུག་ཡིན་ལ། རྡུལ་ཕྲ་རབ་མཉམ་པ་ནི་རྩ་རྒྱུད་ཕྱི་མར་རི་རབ་དང་་་་
མཉམ་པའི་རྣལ་འབྱོར་མ་ཞེས་བཤད་པའི་དོན་ལྟར། ལུས་ཀྱི་རྩ་རྣམས་སྤྱན་མ་ལ་སོགས་
56



པའི་ལྷ་མོ་རྣམས་སུ་བསྐྱེད་ཟིན་པ་ཡིན་ལ། དེ་རྣམས་ཀྱང་སྒྲུབ་པ་པོའི་པི་ཙུ་བཛྲ་དུ་་་་
བསྐྱེད་པའི་ལུས་ལ་འགོད་པར་འགྲེལ་བ་དེ་ཉིད་དུ་བཤད་དོ། །
དེ་བཞིན་དུ་ཡོངས་སུ་རྫོགས་པའི་པཎྜི་ཏ་ངག་དབང་གྲགས་པ་དང་། རྒྱལ་བ་་་
མངའ་བདག་མེ་ཏྲི་པ་གཉིས་ཀྱི་མན་ངག་བརྒྱུད་པ་ལས་ཀྱང་། མན་ངག་འདི་དང་ཕལ་་་
ཆེར་འདྲ་བའི་ཀྱི་རྡོ་རྗེའི་ལུས་དཀྱིལ་འབྱུང་བ་དང་། རྗེ་ཞ་མ་ལྕམ་སྲིང་། མཁས་པ་མང་་
ལམ་པ། བླ་མ་ཀོ་བྲག་པ་ལ་སོགས་པ་མཁས་པ་དང་། གྲུབ་པ་བརྙེས་པའི་རྣལ་འབྱོར་གྱི་་
དབང་ཕྱུག་རབ་ཏུ་མང་པོ་རྣམས་ཀྱིས་ཐོས་བསམ་སྒོམ་གསུམ་གྱིས་གཏན་ལ་ཕབ་ཅིང་། །
ཡི་གེར་བཀོད་པའི་བསྟན་བཅོས་མང་དུ་མཛད་པ་ཡིན་ནོ། །ཞེས་བྲིས་པ་ནི་སྙིང་པོ་མེད་་
པའི་གཏམ་ཡིན་ཏེ། དཔའ་བོ་དང་དཔའ་མོའི་དབང་ཕྱུག་མ་ཐམས་ཅད་སྒྲུབ་པ་པོ་རང་
གི་ལུས་ཀྱི་ནང་དུ་སྒོམ། ཞེས་བཤད་པ་ཙམ་གྱིས་ཁྱོད་འདོད་པ་ལྟར་གྱི་ཀྱི་རྡོ་རྗེའི་ལུས་་་
དཀྱིལ་འགྲུབ་པ་ལ་ཕན་རྒྱུ་ཅི་ཡང་མེད་པའི་ཕྱིར་ཏེ། གཞན་དུ་ན་རྒྱུད་རྒྱ་གཞུང་གང་ཡང་
ཡིན་ཀྱང་རུང་། ལུས་དཀྱིལ་སྟོན་པའི་ཚིག་ཡིན་ན། ཁྱོད་འདོད་པ་ལྟར་གྱི་ཀྱི་རྡོར་ལུས་་་་
དཀྱིལ་སྟོན་པའི་ཚིག་ཡིན་པས་ཁྱབ་པར་ཐལ་བའི་ཕྱིར་དང༌། ལུས་ཀྱི་ནང་དུ་ལྷ་བསྒོམ་པ་
ཡིན་ན་ལུས་དཀྱིལ་བསྒོམ་པ་ཡིན་པས་ཁྱབ་པར་ཐལ་པའི་ཕྱིར་དང་། དེ་ལྟར་ཡིན་ན་ལུས་
ལ་ལྷ་བཀོད་པ་ཙམ་དང་། ལུས་དཀྱིལ་ལ་ཁྱད་པར་ཆེན་པོ་ཡོད་པར་ཁྱོད་རང་གིས་གོང་་
དུ་སྨྲས་པ་གཞི་ནས་ཉམས་པར་འགྱུར་བའི་ཕྱིར་རོ། །གཞན་ཡང་རྗེ་བཙུན་ས་སྐྱ་པ་ཆེན་
པོ་ལ་སོགས་པའི་རྗེ་བཙུན་གོང་མ་དེ་དག་གིས་གྲུབ་ཆེན་འབིར་ཝ་བའི་གསུང་ངག་གི་་་་
དོན་ཕྱིན་ཅི་མ་ལོག་པར་བཀྲལ་བའི་ཚུལ་འདི་ལྟར་ཡིན་ཞེས་བསྙོན་དུ་མེད་པ་སྨྲ་རྒྱུ་་་་་་
དགོས་པ་ཡིན་གྱི། རྗེ་བཙུན་ས་སྐྱ་པ་ལ་སོགས་པའི་དགོངས་པ་ཇི་ལྟ་བ་ཡིན་པར་གྲུབ་་་་
ཀྱང་། དེ་ཙམ་ལ་ཡིད་ཆེས་པར་མི་བྱེད་པའི་རྒོལ་བ་ཞིག་ཡིན་ན། དེའི་ངོར་ཞ་མ་ལྕམ་སྲིང་
དང་། བླ་མ་མང་ལམ་པ་ལ་སོགས་པའི་ཚུལ་འདི་འདོད་པར་བསྒྲུབས་པས་ཡིད་ཆེས་སུ་རེ་
བ་ནི་བཞད་གད་ཀྱི་གནས་ཡིན་ནོ། །གཞན་ཡང་འདི་སྐད་ཅེས། བྱེ་བྲག་ཏུ་ས་དྲུག་གི་་་་་
དབང་ཕྱུག་དཔལ་འབིར་ཝ་བའི་སྲོལ་འཛིན་གྲུབ་ཆེན་དགྲ་ལས་རྣམ་རྒྱལ་གྱིས་གསལ་་་་
57



བར་བཤད་དེ། ཇི་སྐད་དུ། རྣལ་འབྱོར་ཆེས་མཆོག་རང་གི་ལུས། །གྲུབ་པའི་དཀྱིལ་འཁོར་
སྐད་ཅིག་བལྟ། །ལྟེ་བར་དྲུག་ཅུ་རྩ་བཞིའི་རྩ། །ས་ཡི་རང་བཞིན་སྤྱན་མ་སེར། །ལས་ཀྱི་ཕྱག་
རྒྱའོ། །སྙིང་ག་བརྒྱད་ཀྱི་རྩ་རྣམས་ལས། །རྡོ་རྗེ་བཙུན་མོ་མཱ་མ་ཀཱི། །མདོག་སྔོ་གྲི་གུག་ཐོད་་
པ་འཛིན། །གར་གྱིས་ལེགས་རོལ་ཆུ་ཡི་ཁམས། །ཆོས་ཀྱི་ཕྱག་རྒྱའོ། །མགྲིན་པའི་འཁོར་ལོ་་
ལོངས་སྤྱོད་ཆེར། །བཅུ་དྲུག་རྩ་ལས་གོས་དཀར་མོ། །མེ་ཁམས་རྣམ་དག་ཁ་དོག་དམར། །
ཞལ་གཅིག་ཕྱག་གཉིས་མཛེས་པ་མ། །ཕྱག་རྒྱ་ཆེན་པོའོ། །གསང་བར་པདྨ་སུམ་ཅུ་གཉིས། །
སྒྲོལ་མ་ལྗང་སྔོ་རླུང་གི་ཁམས། །སྟེང་གི་བདེ་ཆེན་འཁོར་ལོ་ལ། །རྡོ་རྗེ་དབྱིངས་ཀྱི་དབང་་
ཕྱུག་མ། །སུམ་ཅུ་གཉིས་ལྡན་ཁ་དོག་དཀར། །བདེ་ཆེན་ནམ་མཁའ་ཉིད་དུ་བརྗོད། །དམ་་
ཚིག་གི་ཕྱག་རྒྱའོ། །རྣམ་སྣང་ལ་སོགས་སངས་རྒྱས་རྣམས། །འཁོར་ལོའི་དབུས་སུ་རོལ་ཅིང་
གནས། །ཞལ་སྐུ་མདོག་མཚན་ལ་སོགས་པ། །ཇི་ལྟར་རྒྱུད་ལས་གསུངས་བཞིན་བསྒོམ། །
བསམ་གཏན་མ་ལུས་རྣལ་འབྱོར་གང་། །རྒྱལ་ཆེན་འཁོར་ལོས་སྒྱུར་བ་ལྔ། །བདེ་བ་དམ་
པའི་ལུས་དང་བཅས། །གཡས་བརྐྱང་བ་ཡི་རོལ་བའི་སྐུ། །འཁོར་ལོའི་མདོག་མཚུངས་ཞལ་
གཅིག་པ། །འཁོར་ལོ་པདྨ་རྡོ་རྗེ་དག །རིན་ཅེན་རལ་གྲི་གཡས་ན་སྟེ། །གཡས་མིན་པར་ནི་
དྲིལ་བུའོ། །ཀུན་གྱི་དབང་བསྐུར་གནས་སུ་ནི། །རྡོ་རྗེ་སེམས་དཔའ་ཟླ་བའི་མདོག །ཤེས་་་
རབ་མ་དང་མཉམ་སྦྱར་བ། །རྡོ་རྗེ་དྲིལ་བུ་འཛིན་པ་བསྒོམ། །མིག་དང་རྣ་བ་སྣ་དང་ནི། །
ལྕེ་ལུས་ཡིད་ལ་ས་སྙིང་ངོ༌། །རྡོ་རྗེ་འཛིན་དང་ནམ་མཁའི་སྙིང་། །འཇིག་རྟེན་དབང་ཕྱུག་
སྒྲིབ་སེལ་དང༌། །ཀུན་ཏུ་བཟང་རྣམས་རིགས་དྲུག་གི། །མདོག་དང་མཚན་མ་ཇི་བཞིན་སྐུ། །
ལྔ་བ་སྣ་ཚོགས་རྡོ་རྗེ་སྟེ། །རལ་གྲི་དང་ནི་སྤངས་པའོ། །ལས་ཀྱི་ཕྱག་རྒྱའོ། །དེ་བཞིན་་་་་་
གཟུགས་སྒྲ་དྲི་དང་རོ། །རེག་དང་ཆོས་ཀྱི་ཁམས་རྣམས་ལ། །གཟུཊ་ཀྱི་རྡོ་རྗེ་མ་སོགས་དྲུག །
བདག་པོའི་མདོག་ཅན་ཕྱག་གཉིས་མ། །མེ་ལོང་པི་ཝཾ་དྲི་རོའི་སྣོད། །ན་བཟའ་ཆོས་འབྱུང་
འཛིན་པའོ། །ཆོས་ཀྱི་ཕྱག་རྒྱའོ། །ལག་པ་གཡས་པར་གཤིན་རྗེ་གཤེད། །གཡོན་ལ་ཤེས་རབ་
མཐར་བྱེད་དོ། །བཤང་སྒོར་པདྨ་མཐར་བྱེད་དེ། །བགེགས་མཐར་བྱེད་པ་གསང་གནས་་་
སུའོ། །དཔུང་གཡས་མི་གཡོ་གཡོན་འདོད་རྒྱལ། །པུས་མོ་གཡས་པར་དབྱུག་སྔོན་ཅན། །



གཡོན་པ་ལ་ནི་སྟོབས་པོ་ཆེ། །གཙུག་ཏོར་ཅན་གྱི་སྤྱི་བོ་སྟེ། །རྐང་མཐིལ་དག་ལ་གནོད་་་་
མཛེས་སོ། །ཀུན་ཀྱང་ཁ་དོག་ནག་པོ་སྟེ། །གཉིས་དང་གསུམ་པ་དཀར་དམར་པོ། །ཐོ་བ་བེ་
ཅོན་བད་བཟང་པོ། །རྡོ་རྗེ་རལ་གྲི་ལྕགས་ཀྱུ་དང་། །དབྱུག་པ་རྩེ་གསུམ་ཆོས་འཁོར་ལོ། །
གཏུན་ཤིང་རྣམས་ནི་གཡས་ན་སྟེ། །གཡོན་ཀུན་སྡིགས་མཛུབ་མཛད་པའོ། །ཕྱག་རྒྱ་ཆེན་་
པོའོ། །ཁྲོ་བོ་རྣམས་ལ་འཁྱུད་པའི་ཡུམ། །བདེ་བའི་རང་བཞིན་ཁྲོ་མོ་བཅུ། །རང་གི་ཡབ་་་་
དང་འདྲ་བ་སྟེ། །ལྷ་མོའི་ཆ་ལུགས་འཛིན་པ་ལ། །དམ་ཚིག་གི་ཕྱག་རྒྱའོ། །ཐམས་ཅད་རྩ་་་
ལས་སྐྱེས་པའི་དངོས། །སྐུ་གསུང་ཐུགས་ཀྱི་འཁོར་ལོ་མཆོག །མཁས་པས་རང་གི་ལུས་ཉིད་
ལ། །དངོས་གྲུབ་ཕྱིར་ནི་འབད་པས་སྒོམས། །གཞན་ཡང་རྡོ་རྗེའི་ས་གཞི་སྟེ། །རྐང་མཐིལ་་་
གཉིས་ཡིན་ཅིབ་རུས་རྣམས། །རྡོ་རྗེའི་རྭ་བ་རྒྱས་པ་སྟེ། །ཀུན་གཡོག་རྡོ་རྗེ་ར་བའོ། །མེ་ནི་་
སེན་མོ་ཉི་ཤུ་དང་། །ཇི་ལྟར་སྣ་ཚོགས་རྡོ་རྗེ་ནི། །མ་ལུས་སྐྱེད་ཅིང་སྤྲོ་བྱེད་པ། །སྤྱི་བོར་་་་
གནས་པའང་དེ་བཞིན་ནོ། །ལས་ཀྱི་ཕྱག་རྒྱའོ། །གཏུམ་དྲག་བཤང་གི་དབྱིབས་ཅན་ཏེ། །
གསང་བའི་ཚང་ཚིང་ཁ་རུའོ། །འབར་བ་ཞེས་བྱའི་དུར་ཁྲོད་ནི། །སྣ་ཡི་བུ་ག་གཉིས་ན་་་་་
གནས། །ཉལ་སོགས་དེ་བཞིན་མི་ཟད་པ། །མིག་གཉིས་ལ་ནི་གནས་པའོ། །ཧ་ཧར་དགོད་་
དང་གཡེར་ཁ་ཅན། །རྣ་བ་གཉིས་ན་གནས་པའོ། །ཆོས་ཀྱི་ཕྱག་རྒྱའོ། །རྐང་བའི་ལུས་ནི་་་
རླུང་ཆེན་པོ། །སུམ་མདོ་མེ་སྟེ་ལྟོ་བ་ཆུ། །བྲང་ནི་ས་རུ་ཤེས་བྱ་སྟེ། །སྒལ་ཚིགས་རི་རབ་ཏུ་་་
བརྗོད་དོ། །ཕྱག་རྒྱ་ཆེན་པོའོ། །ལུས་ཀུན་མཉམ་པ་གྲུ་བཞི་པ། །རྩ་ཡི་བུ་ག་སྒོ་བཞི་ཡིན། །ཀ་
བ་བརྒྱད་པོ་རྐང་རྣམས་དག །མིག་ནི་རྩིག་པ་ལྔ་རྣམས་སོ། །རྣ་བ་རྟ་བབས་སྣ་ཕ་གུ། །ལྕེ་་
ནི་མཆོད་པ་མཆུ་སྣམ་བུ། །སོ་ནི་དྲ་བ་ལ་སོགས་རྒྱན། །མ་ལུས་ས་རུ་བསམ་པའོ། །དམ་་་་
ཚིག་གི་ཕྱག་རྒྱའོ། །རྟེན་དང་བརྟེན་པའི་ལུས་དཀྱིལ་ཐམས་ཅད་ཕྱག་རྒྱ་བཞིར་བསྡུས་་་་
ནས་གསལ་བར་གསུངས་པའི་ཕྱིར་རོ། །ཞེས་སྨྲས་སོ། ། །
འདི་ལ་བཤད་པར་བྱ་སྟེ། ཕྱག་རྒྱ་བཞི་པ་ཞེས་བྱ་བའི་གཞུང་ཁྱོད་ཀྱིས་ཇི་སྐད་་
སྨྲས་པ་འདི་ལྟ་བུ་གྲུབ་ཆེན་ཛེ་ཏ་རི་པས་མཛད་པ་རྩོད་མེད་ཅིག་ཡོད་ན་ནི་མཁས་པ་སྔ་
ཕྱི་གང་ཡང་རུང་བ་ཅིག་ཙམ་ལ་ཡང་གྲགས་པར་རིགས་པ་ལ། མཁས་པ་སྔ་ཕྱི་སུ་ལ་ཡང་



མ་གྲགས་ཤིང་། རྒྱ་བོད་ཀྱི་མཁས་པ་གང་གིས་ཀྱང་ཁུངས་སུ་དྲངས་པ་ཚིག་ཅིག་ཀྱང་མེད་
ལ། དེའི་ཕྱིར་བསྟན་འགྱུར་གསར་རྙིང་གང་གི་ནང་ན་ཡང་འདི་ལྟ་བུ་མེད་དོ། །དེ་བས་ན་
འདི་ལྟ་བུ་དྲངས་ཀྱང་ཁོ་བོ་ཅག་ལ་ཁུངས་སུ་མི་འགྱུར་ལ། གཞུང་དེ་ལྟ་བུ་སུ་ཞིག་གིས་་་
བྱས་ཀྱང་རུང་ཁྱེད་འདོད་པ་ལྟར་གྱི་ལུས་དཀྱིལ་འགྲུབ་པ་ལ་ཕན་པ་ལྟ་ཞོག གནོད་པར་
འགྱུར་བ་ཡིན་ནོ། །ཇི་ལྟར་ཞེ་ན། གསུང་ངག་རིན་པོ་ཆེའི་གདམས་ངག་གི་ལུགས་ཀྱིས་་་་
ལུས་དབྱིབས་ཀྱི་དཀྱིལ་འཁོར་བསྒོམ་པའི་ཚེ་ན། རྩའི་དཀྱིལ་འཁོར་ཕོ་བྲང་ལྔའི་ལྷ་བརྒྱ་་
ལྔ་བཅུ་རྩ་བདུན་དང་། ཞར་ལ་དྲན་པར་བྱ་བ་སྐྱེ་མཆེད་ཀྱི་ལྷ་བཅུ་གཉིས། ཡན་ལག་ལ་ཁྲོ་
བོ་བཅུ་སྟེ་བརྒྱད་དང་བདུན་ཅུ་རྩ་དགུར་བཞེད་ཅིང་། ཁྱེད་ཀྱང་ལུགས་དེ་ཉིད་སྨྲ་བར་་་་
རློམ་པ་མིན་ནམ་ཅི། དེ་ལྟར་ན་ཕོ་བྲང་ལྔའི་རྩ་འཁོར་གྱི་དབུས་སུ། དེ་བཞིན་གཤེགས་པ་
ལྔ་ཡུམ་དང་བཅས་པ་ས་བོན་ལྔ་ལས་བསྐྱེད་ནས། རྩ་འདབ་སོ་སོ་ལ་འཁོར་གྱི་ལྷ་མོ་་་་
འཁོར་ལོ་རང་རང་གི་རྩ་འདབ་ཀྱི་གྲངས་དང་མཉམ་པར་སྐྱེད་པར་རྗེ་བཙུན་ས་སྐྱ་པ་་་
ཆེན་པོ་ལ་སོགས་པ་རྣམས་ཀྱིས་གསུངས་པ་ལྟར་འདོད་དགོས་པ་ལ། ཕྱག་རྒྱ་བཞི་པ་ཞེས་
བརྗོད་པའི་གཞུང་འདི་ནི། སྙིང་གར་བརྒྱད་ཀྱི་རྩ་རྣམས་ལས། །རྡོ་རྗེ་བཙུན་མོ་མཱ་མ་ཀཱི། །
ཞེས་སོགས་ཀྱིས་སྙིང་གའི་འཁོར་ལོ་རྩ་འདབ་བརྒྱད་པ་ཡོངས་སུ་གྱུར་བ་ལས། མཱ་མ་ཀཱི་་་
བསྐྱེད་པ་སོགས་སུ་བསྟན་འདུག་པ་འདི་ལུགས་དེ་དང་ཇི་ལྟར་མི་འགལ་བར་འདུག་པ་
སོམས་ཤིག གཞན་ཡང་རྩ་བའི་དཀྱིལ་འཁོར་གྱི་འཁོར་གྱི་ལྷ་བརྒྱ་ལྔ་བཅུ་རྩ་གཉིས་བསྐྱེད་
པ་སྟོན་པའི་ཚིག་ཟུར་ཙམ་ཡང་གཞུང་འདི་ན་མི་སྣང་ཞིང་། ཞར་ལ་དྲན་པར་བྱ་བའི་སྐྱེ་
མཆེད་ཀྱི་ལྷ་དང་། ཡན་ལག་གི་ཁྲོ་བོ་རྣམས་བཤད་པ་ཙམ་དུ་འདུག་པས། འདིས་ཁྱོད་་་་
འདོད་པའི་ལུས་དཀྱིལ་ཡོངས་སུ་རྫོགས་པ་གསལ་བར་བསྟན་པ་ཇི་ལྟར་འགྲུབ། གཞན་་་
ཡང་རྗེ་བཙུན་ས་སྐྱ་པ་ཆེན་པོ་རང་ཉིད་ཀྱིས་ལུས་དབྱིབས་ཀྱི་དཀྱིལ་འཁོར་སྒོམ་ཚུལ་་་་
མཛད་པ་ལས། ཡན་ལག་གི་ཧཱུྃ་བཅུའི་ཁྲོ་བོ་ཡང་དྲན་པར་བྱའོ། །ཞེས་པ་ཙམ་ལས་མ་་་་་
གསུངས་ཀྱང་། བླ་མ་འཕགས་པ་ལ་སོགས་པ་རྗེས་འཇུག་གི་གཙོ་བོ་རྣམས་ཀྱིས་པདྨ་་་་་
མཐར་བྱེད་ཁ་ལ་འགོད་པར་བཤད་ཅིང་། ཁྱོད་ཀྱིས་དྲངས་པའི་གཞུང་འདིར། བཤང་་་་
60



སྒོར་པདྨ་མཐར་བྱེད་དེ། །ཞེས་བཤད་པས་ཁ་དང་བཤང་ལམ་ཇི་ལྟར་མི་འགལ་བ་སོམས་
ཤིག གཞན་ཡང་པད་མ་མཐར་བྱེད་བཤང་སྒོར་འགོད་པ་ནི། རྒྱུད་ཚད་ལྡན་གྱི་གཞུང་
གང་དང་ཡང་མི་མཐུན་ཞིང་། དུ་མ་ཞིག་དང་འགལ་བའི་ཕྱིར། རྒྱུ་མཚན་དེས་ཀྱང་འདི་
ཛེ་ཏ་རི་པས་མཛད་པ་མ་ཡིན་པར་ངེས་སོ། །གཞན་ཡང་ཁྱོད་ཀྱིས་གོང་དུ། དྲིལ་བུ་པའི་་
གཞུང་དྲངས་ནས་འབྱུང་བཞིའི་རླུང་སྒོ་བཞིར་སྐྱེད་པ་དང༌། བདེ་མཆོག་དང་ཀྱི་རྡོར་གྱི་
ལུས་རྟེན་གྱི་དཀྱིལ་འཁོར་དུ་སྐྱེད་ཚུལ་ཐུན་མོང་པ་ཡིན་པར་ཁས་བླངས་ཤིང༌། ཁྱོད་ཀྱིས་
དྲངས་པའི་ཕྱག་རྒྱ་བཞི་ཞེས་པའི་གཞུང་འདིར་ནི། རྩའི་བུ་ག་སྒོ་བཞི་ཡིན། །ཞེས་བཤད་
པ་ཡང་འགལ་བ་ཡིན་ནོ། །ཁྱོད་ཀྱིས་གཞུང་འདི་དང་གསུང་ངག་རིན་པོ་ཆེའི་གདམས་་་
ངག་གཉིས་གཅིག་ཏུ་འདོད་པ་ལ་དོགས་སློང་བྱས་པའི་སྐབས་སུ། གཞུང་འདིར་མིག་་་་་
སོགས་ལ་སེམས་དཔའ་དྲུག་འགོད་པར་བཤད་ཅིང་། གདམས་ངག་ཏུ་མིག་སོགས་ལ་གཏི་
མུག་རྡོ་རྗེ་སོགས་འགོད་པར་བཤད་པའི་དོགས་པ་བསུས་ནས། དེའི་ལན་དུ་རྡོ་རྗེ་གུར་་་
ལས། ཡིད་ལ་ཀུན་ཏུ་བཟང་པོ་ཡིས། །དེ་ཉིད་མཁའ་འགྲོ་བདག་མེད་མ། །འདི་རྣམས་ཀྱིས་
ནི་ཐམས་ཅད་སྦྱངས། །ཞེས་ཀུན་བཟང་དང་བདག་མེད་མ་གཅིག་པར་བཤད་པའི་རིགས་
པས་གཞན་རྣམས་ལུགས་གཉིས་གང་བཀོད་ཀྱང་འགལ་བ་མེད་དོ། །ཞེས་སྨྲས་པ་ནི། རྒྱུད་
དོན་གཏན་ནས་མ་གོ་བའི་གཟུ་ལུམས་ཡིན་ཏེ། འདི་ལྟར། གཏི་མུག་རྡོ་རྗེ་རབ་སྦྱོར་བས། །
མིག་གི་རྣམ་པར་ཤེས་པ་སྦྱང་། །ཞེས་པ་ནས། ཡིད་ལ་ཀུན་ཏུ་བཟང་པོ་ཡིས། །ཞེས་པའི་་་
བར་གྱིས་ཆོས་ཅན་ནང་གི་སྐྱེ་མཆེད་དྲུག་སེམས་དཔའ་དྲུག་གིས་སྦྱོར་བར་བཤད་ནས།
དེ་རྣམས་ཀྱི་ཆོས་ཉིད་གློ་བུར་དྲི་བཅས་ཀྱི་དེ་བཞིན་ཉིད་དེ་བདག་མེད་མ་སྒོམ་པས་སྦྱོང་
བར་སྟོན་པ་ནི། དེ་ཉིད་མཁའ་འགྲོ་བདག་མེད་མ། །ཞེས་པ་ཡིན་པས། དེ་ཉིད་ཅེས་པ་དེ་
བཞིན་ཉིད་ལ་ཟེར་བ་ཡིན་གྱི། ཀུན་བཟང་དེ་ཉིད་ཅེས་སྦྲེལ་རྒྱུ་ག་ལ་ཡིན། བདག་མེད་མ་
ནི་གཤེགས་མ་ཡིན་ཞིང་། ཀུན་བཟང་ནི་སེམས་དཔའ་ཡིན་ལ། དེའི་ཕྱིར་དེ་གཉིས་གཅིག་
ཡིན་པར་འདོད་པ་ཁྱོད་ནི་ཕྱུགས་ལས་ཀྱང་ཕྱུགས་སོ། །ཡང་ཁྱོད་ཀྱིས་གཞུང་དུ་ཁྲོ་བོ་བཅུ་
ལ་རང་འདྲའི་ཡུམ་ཡོད་པར་བཤད་ལ། གདམས་ངག་ཏུ་ཡུམ་མ་བཤད་པས་འགལ་ལོ་་་་



སྙམ་ན། མི་འགལ་ཏེ། རྒྱུན་གྱི་ཉམས་ལེན་ལ་དམིགས་པ་ཉུང་བ་དང་། ཁྲོ་བོ་བཅུའི་ཀྱི་་་་་
རྡོར་གྱི་གཞུང་ཕལ་ཆེ་བ་ནས་ཡུམ་དངོས་སུ་གསལ་བོར་མ་བཤད་པ་དེ་དང་མཐུན་པར་
བྱས་པ་ལ། ཡུམ་དང་བཅས་པ་སྒོམ་ནུས་ན། རྗེ་བཙུན་རིན་པོ་ཆེ་རྡོ་རྗེ་འཆང་གཉིས་པས།
ཁྲོ་བོ་བཅུ་ཡུམ་དང་བཅས་པར་གུར་རྒྱན་དུ་གསུངས་པས་འགལ་བ་མེད་དོ། །ཞེས་བྲིས་སོ། །
འདིས་ནི་གཤིན་རྗེའི་གཤེད་ནག་པོ་ཞལ་གཅིག་ཕྱག་གཉིས་པ་ལ་རང་འདྲའི་ཡུམ་རོ་
ལངས་མ་ནག་མོ་ཞལ་གཅིག་ཕྱག་གཉིས་མ་གསལ་བར་སྨྲས་པ་ཡིན་པས། རོ་ལངས་མ་་་
ནག་མོ་ཞལ་གཅིག་ཕྱག་གཉིས་མ་མི་སྲིད་དོ། །ཞེས་བླུན་པོའི་ཚོགས་ཀྱི་དབུས་སུ་ཅ་ཅོའི་་
སྒྲ་བསྒྲགས་པ་ཐམས་ཅད། རང་གི་ཚིག་གིས་ཉམས་པར་བྱས་པ་ཡིན་ནོ། །གཞན་ཡང་ཁྱོད་
ཀྱིས་འདི་སྐད་ཅེས། འོན་ཀྱང་བཤད་པའི་རྒྱུད་རྡོ་རྗེ་འཕྲེང་བར་ལེའུ་དྲུག་ཙམ་མཐུན་་་་
པར་ཡུམ་ཉི་ཤུ་རྩ་བཞི་དང་། ནང་གི་གནས་ཉི་ཤུ་རྩ་བཞིར་སྦྱར་བ་བདེ་མཆོག་གི་ལུས་་་
དཀྱིལ་དུ་ཡང་བཤད་ལ། ལེའུ་དྲུག་ཅུ་རྩ་གསུམ་པར་ཡང་གསང་བ་འདུས་པ་ཉིད་ཀྱི་ལུས་
དཀྱིལ་གསལ་བར་བཤད་དོ། །ལེའུ་བཅུ་བདུན་པར་ཀྱི་རྡོ་རྗེའི་ལུས་དཀྱིལ་འཁོར་ཆ་འདྲ་
བར་གསུངས་པ་སྟེ། ཇི་སྐད་དུ། འཁོར་ལོའི་གྲངས་ཀྱི་དབྱེ་བ་ཡིས། །དེ་བཞིན་རྨད་དུ་བྱུང་
བའི་མཆོག །འཁོར་ལོ་དྲུག་པ་རྟེན་བཅུ་དྲུག །ལུས་ལ་ལྷ་ཡི་གཞལ་ཡས་ཁང་། །རྣལ་འབྱོར་
ཇི་བཞིན་གནས་ཇི་བཞིན། །ཞེས་ལུས་གཞལ་ཡས་ཁང་དུ་སྐྱེད་ཚུལ་མདོ་ཙམ་དང་། རླུང་
གི་འཁོར་ལོར་གནས་པའི་རྩ། །འདབ་དྲུག་རླུང་གི་མཁའ་ལ་སྤྱོད། །འདབ་གསུམ་མེ་ཡི་་་
འཁོར་ལོར་བཤད། །རྩ་གསུམ་ནས་ནི་རིམ་གྱིས་འཆར། །དེ་བཞིན་ལོངས་སྤྱོད་འཁོར་ལོ་་་
ཡང་། །རྩ་ནི་བཅུ་དྲུག་ཡང་དག་བརྗོད། །ཆོས་ཀྱི་འཁོར་ལོ་གནས་པའི་རྩ། །བརྒྱད་ནི་ཀུན་
ལ་ཁྱབ་པའོ། །དེ་བཞིན་སྤྲུལ་བའི་འཁོར་ལོར་ཡང་། །དྲུག་ཅུ་རྩ་བཞིར་འཆར་བར་བཤད། །
བདེ་བ་ཆེན་པོའི་འཁོར་ལོ་ཆེར། །རྩ་ནི་སུམ་ཅུ་རྩ་གཉིས་སུ། །དེ་ལྟར་མདོར་བསྡུས་རིམ་པ་
ཡང་། །བརྒྱ་དང་སུམ་ཅུའི་གཅིག་ལྷག་པ། །རྩ་རྣམས་སུ་ནི་ཡང་དག་བཤད། །ཅེས་གསང་
གནས་རླུང་འཁོར་ལ་འདབ་མ་དྲུག སུམ་མདོ་མེ་འཁོར་ལ་གསུམ། ལྟེ་བ་སྤྲུལ་འཁོར་ལ་རེ་
བཞི། སྙིང་གར་ཆོས་འཁོར་ལ་བརྒྱད། མགྲིན་པ་ལོངས་སྤྱོད་འཁོར་ལོ་ལ་བཅུ་དྲུག སྤྱི་བོ་



བདེ་ཆེན་འཁོར་ལོ་ལ་སོ་གཉིས་རྣམས་རྩའི་མིང་དང་བཅས་པ་བཤད་ནས། ཕུང་པོ་ལྔའི་
བདག་ཉིད་ལུས། །མཁའ་འགྲོ་ལྔར་ནི་རབ་ཏུ་གྲགས། །དེ་ཉིད་འབྱུང་བ་ལྔ་ཡིས་ནི། །ཡེ་་་
ཤེས་ལྔ་ནི་རྣམ་པར་གནས། །དེ་ཕྱིར་འབད་པ་ཐམས་ཅད་ཀྱིས། །རྩ་ཡི་འཁོར་ལོ་ཤེས་པར་
བྱ། །ཇི་ལྟར་ཆུ་ཡི་དབུས་ཀྱི་ཤིང་། །མྱུར་དུ་ཡང་ནི་འཕེལ་ནས་འགྲོ། །དེ་ལས་འབྲས་བུ་་་་
སོགས་ལྡན་པ། །སྟེར་བ་འདི་ལ་ཐེ་ཚོམ་མེད། །དེ་བཞིན་ཕུང་པོའི་ཤིང་ཞེས་བྱ། །རྩ་ཡི་ཆུ་
ཡིས་འཕེལ་ནས་ནི། །འཕེལ་བས་ཡང་དག་འབྲས་བུ་ནི། །ཐམས་ཅད་མཁྱེན་པ་ཉིད་སྟེར་
བྱེད། །ལྷ་ཡི་རྣམ་པའི་ངོ་བོ་ཡིས། །རྩ་རྣམས་རང་བཞིན་བསྒོམ་པར་བྱ། །ཞེས་སོ། །དེ་ལ་་་་
ཚིག་རྐང་དང་པོ་གཉིས་ཀྱི་དོན་འཁོར་ལོ་ལྔའི་དབུས་སུ་མཁའ་འགྲོ་ལྔ་བསྒོམ་པ་དང༌།
ཚིག་རྐང་ཕྱི་མ་གཉིས་ཀྱིས་རྩ་འདབ་རྣམས་ལ་ལྷ་མོ་བརྒྱད་དང་སུམ་ཅུ་སོ་གཅིག་འགོད་
པ་བསྟན་ཏེ། རྒྱས་པར་སློབ་དཔོན་ཨ་ལང་ཀ་ཀ་ལ་ཤའི་འགྲེལ་པར་བཤད་དོ། །ཞེས་་་་་
བཞད་གད་ཀྱི་སླད་དུ་ཆེད་ཀྱིས་བཀོད་དོ། །དེ་ལ་བཤད་རྒྱུད་རྡོ་རྗེ་འཕྲེང་བར་གསང་་་་་
འདུས་སོགས་ཀྱི་ལུས་དཀྱིལ་བཤད་པས་ཁྱོད་ཀྱི་རྡོར་གྱི་ལུས་དཀྱིལ་དེ་ལྟ་བུ་འགྲུབ་པ་ལ་
ཕན་པ་ཅི་ཡང་མེད་ཅིང་། རླུང་གི་འཁོར་ལོ་གནས་པའི་རྩ། །འདབ་དྲུག་རླུང་གི་མཁའ་ལ་
སྤྱོད། །འདབ་གསུམ་མེ་ཡི་འཁོར་ལོར་བཤད། །རྩ་གསུམ་ནས་ནི་རིམ་གྱིས་འཆར། །ཞེས་པ་
ནི་ཁྱོད་རང་ཉིད་ཀྱིས་དྲངས་པའི་རྩ་གསུམ་ནས་ནི་ཡང་དག་བཤད། ཅེས་པ་དེ་ནས་ཚིག་
རྐང་པ་དྲུག་སོང་བ་ན། སྨིན་མའི་དབུས་ན་རླུང་འཁོར་ལོ། །ཞེས་རླུང་གི་འཁོར་ལོ་འདབ་
མ་དྲུག་པ་དེ་ཉིད་སྨིན་མའི་དབུས་ན་གནས་པར་དངོས་སུ་བཤད་ཅིང་། དེ་ནས་བློ་ཀ་་་
གཅིག་སོང་བ་ན། རྩ་གསུམ་གྲུ་གསུམ་མེ་དཀྱིལ་འཁོར། །མགྲིན་པའི་འོག་ཏུ་བཤད་པ་ཡིན། །
ཞེས་མེ་འཁོར་གྲུ་གསུམ་རྩ་འདབ་གསུམ་པ་དེ་ཉིད་མགྲིན་པའི་འོག་ཙམ་ན་གནས་པར་་
དངོས་སུ་བཤད་པ་ལ། ཁྱོད་ཀྱིས་རླུང་འཁོར་འདབ་མ་དྲུག་པ་གསང་གནས་ན་དང་། མེ་
འཁོར་འདབ་མ་གསུམ་པ་སུམ་མདོར་གནས་པ་རྒྱུད་འདི་ཉིད་ཀྱིས་བསྟན་པར་སྨྲས་པ་་་
འདིས། རྒྱུད་ཀྱི་ཡིག་འཕྲེང་ཁ་ཡར་ཞིག་མཐར་ཆགས་སུ་ཀློག་པའི་བྱ་བ་ཙམ་ཡང་མ་བྱས་
བཞིན་དུ། སྤྱི་བརྟོལ་འབའ་ཞིག་གིས་ངོ་ཚ་བོར་བའི་སྨྲ་བ་ལྷུར་ལེན་པ་གསལ་བར་བྱས་ལ།
63



ཨ་ལང་ཀ་ཀ་ལ་ཤའི་འགྲེལ་པར་ནི། མགྲིན་པ་ལོངས་སྤྱོད་ཀྱི་འཁོར་ལོའི་འོག་གི་མེ་འཁོར་
ལ་རྩ་དབུ་མ་ལ་བརྟེན་པའི་མདུད་པ་གསུམ་དང་། ནུ་མ་གཡས་གཡོན་གྱི་རྩ་གཉིས་དང་།
རྩ་འདབ་གསུམ་སྟེ་བརྒྱད་ཡོད་པ་དང༌། སྨིན་མཚམས་ཀྱི་རླུང་གི་འཁོར་ལོ་ལ་འདབ་མ་་་
དྲུག་དང་། སྨིན་མ་གཡས་གཡོན་གྱི་རྩ་གཉིས་ཏེ་བརྒྱད་ཡོད་ཅིང་། དེ་དག་ལ་བཏང་་་་་་
བཟུང་ལ་སོགས་པ་རླུང་བརྒྱ་རྩ་བརྒྱད་ཀྱི་ནང་ནས་བརྒྱད་པོ་དེ་ཉིད་རྒྱུ་བར་དངོས་སུ་་་
བཤད་པས། རྩ་འཁོར་དེ་གཉིས་གསང་གནས་དང་སུམ་མདོ་ན་ཡོད་པ་སོགས་ཨ་ལང་ཀ་
ཀ་ལ་ཤའི་འགྲེལ་པར་བཤད་དོ། །ཞེས་ཟེར་བ་ནི་ཧ་ཅང་ཐལ་བའི་རྫུན་ཆེན་པོ་མངོན་་་་་
སུམ་ལ་བསྙོན་པར་བྱེད་པའོ། །ཕུང་པོ་ལྔ་ཡི་བདག་ཉིད་ལུས། །མཁའ་འགྲོ་ལྔར་ནི་རབ་ཏུ་
གྲགས། །ཞེས་པ་ནི། སྒྲུབ་པ་པོའི་ལུས་ཀྱི་ཕུང་པོ་ལྔ་ལ་མཁའ་འགྲོ་ལྔ་དང་། དེ་བཞིན་་་་་
གཤེགས་པ་ལྔའི་ཐ་སྙད་བྱས་པར་སྟོན་པ་ཡིན་གྱི། རྩ་འཁོར་ལྔའི་དབུས་སུ་རིགས་ལྔ་སྒོམ་
པའི་ལུས་དཀྱིལ་སྟོན་པ་ག་ལ་ཡིན། ལྷ་མོའི་རྣམ་པའི་ངོ་བོ་ཡིས། །རྩ་རྣམས་རང་བཞིན་་་
བསྒོམ་པར་བྱ། །ཞེས་པ་ཡང་ཕུང་པོ་ལྔའི་ཤིང་ལྗོན་པ་འདི་ཉིད་ཀྱི་རྩ་སྟོང་ཕྲག་བདུན་ཅུ་
རྩ་གཉིས་པོ་ཐམས་ཅད་གཏུམ་མོའི་མེས་བཞུ་བའི་བྱང་ཆུབ་ཀྱི་སེམས་ཀྱི་ཆུ་རྒྱུན་གྱིས་་་་
འཕེལ་ཞིང་ཁྱབ་པར་བྱས་པ་ལས། བདེ་བ་ཆེན་པོའི་ཡེ་ཤེས་གོང་ནས་གོང་དུ་འཕེལ་ཞིང་
དེ་ལ་བརྟེན་ནས་ཐམས་ཅད་མཁྱེན་པའི་འབྲས་བུ་སྟེར་བར་བྱེད་པ་ཡིན་ནོ། །ཞེས་དེ་་་
བཞིན་ཕུང་པོའི་ཤིང་ཞེས་བྱ། །ཞེས་སོགས་ཀྱིས་བསྟན་ནས། དེ་ལྟར་རྩ་རྣམས་དང་ཀུན་ད་
ལྟ་བུའི་བྱང་ཆུབ་ཀྱི་སེམས་ཕྲད་པ་ལས། བདེ་བ་ཆེན་པོ་སྟེར་བའི་ལྷ་མོའི་བྱ་བ་བྱེད་པའི་
རྒྱུ་མཚན་གྱིས། རྩ་རྣམས་ལྷ་མོའི་རང་བཞིན། ཞེས་གསུངས་པ་ཡིན་གྱི། རྩ་རྣམས་ལྷ་མོའི་
སྐུའི་རྣམ་པར་སྒོམ་པ་སྟོན་པ་ག་ལ་ཡིན། གལ་ཏེ་ཡིན་དུ་ཆུག་ཀྱང་འཁོར་གྱི་ལྷ་བརྒྱ་དང་
ལྔ་བཅུ་རྩ་གཉིས་སྒོམ་པའི་ལུས་དཀྱིལ་བསྟན་པའི་ཤེས་བྱེད་དུ། བརྒྱ་དང་སུམ་ཅུ་རྩ་་་་
གཅིག་སྒོམ་པར་བཤད་པ་དྲངས་པ་ལས་བཞད་གད་དུ་འོས་པ་གང་ཞིག་ཡོད། རིག་པ་མི་
ཤེས་པའི་བླུན་པོ་རྣམས་ལ་ནི་རྣམ་འགྱུར་འདི་ལྟ་བུ་འོས་པ་ཁོ་ནའོ། །ལུས་ཀྱི་གཞལ་ཡས་
ཁང་དུ་ཡང་། །དེ་ཉིད་ཀྱི་ནི་ནང་བཞུགས་པ། །དེ་བཞིན་གཤེགས་དང་ལྷ་མོ་དང་། ། ། ་
64 །



གཟུགས་ལ་སོགས་དང་སངས་རྒྱས་སྲས། །ཁྲོ་བོ་བཅུ་ཞེས་བྱ་བ་ནི། །དེ་ཉིད་མཆོག་ནི་ཡང་
དགི་བཞུགས། །ཞེས་པ་ཚིག་རྐང་དྲུག་པོ་འདིས་ལུས་གཞལ་ཡས་ཁང་དུ་བསྐྱེད་པའི་རྗེས་
སུ། བརྟེན་པ་ལྷ་སྐྱེད་པ་ལ་དེ་བཞིན་གཤེགས་པ་ལྔ་དང་། སྤྱན་མ་སོགས་ལྷ་མོ་བཞི་དང༌།།
གཟུཊ་རྡོ་རྗེ་མ་སོགས་ལྔ་དང་། རྒྱལ་བའི་སྲས་པོ་བརྒྱད་དང༌། ཁྲོ་བོ་བཅུ་སྟེ། ལྷ་སུམ་ཅུ་སོ་
གཉིས་པོ་བསྒོམ་པའི་ལུས་དཀྱིལ་སྟོན་པ་ཡིན་པ་ལ། དེ་ཉིད་ཀྱིས་ཁྱེད་འདོད་པ་ལྟར་གྱི་ཀྱི་
རྡོར་གྱི་ལུས་དཀྱིལ་དང་ཆ་འདྲ་བའི་ལུས་དཀྱིལ་བསྟན་པར་སྨྲ་བ་ནི། ཕྱོགས་ཐམས་ཅད་
རྣམ་པར་བསླད་པའི་གཏམ་མོ། །
་ དེ་ལྟར་ཕྱིན་ཅི་ལོག་གི་སྨྲ་བ་འདི་ཐམས་ཅད་རྡོལ་གཏམ་འབའ་ཞིག་ལས་མ་་་
འདས་པའི་ཚུལ་མདོ་ཙམ་ཞིག་རྫོགས་པར་བཤད་ཟིན་ནས། ད་ནི་འདི་བརྗོད་པར་བྱ་སྟེ། །
ཁྱོད་ཀྱིས་ཀྱི་རྡོ་རྗེའི་ལུས་ཀྱི་དཀྱིལ་འཁོར་ལ་རྩོད་པ་སྤང་བའི་ཕྱིར་དུ་རྒྱ་ཆེར་སྨྲས་པ་དེ་
ཐམས་ཅད་ནི་ཅུང་ཟད་ཕྱོགས་སུ་འགྲོར་རུང་བ་ཚིག་གཅིག་ཀྱང་མ་དམིགས་པའི་ཕྱིར་་་
ཆུར་ཤིང་གི་སྡོང་བོ་བཞིན་དུ་བརྗོད་བྱའི་དོན་གྱི་སྙིང་པོས་སྟོང་ཡང་ཚིག་གི་ཡལ་འདབ་
རྒྱས་པས་རྨོངས་པའི་བྱ་ཚོགས་མགུ་བར་བྱེད་པ་ཙམ་ཞིག་ཏུ་ཟད་དོ། །དེ་ལྟ་མོད་ཀྱི་རྗེ་་་
བཙུན་ས་སྐྱ་པ་ཆེན་པོ་ལ་སོགས་པ་རྗེ་བཙུན་གོང་མ་གང་གི་གསུང་རབ་ནའང་འདི་ཉིད་
རྒྱུད་ཀྱི་ཚིག་གང་དང་ཡང་སྦྱར་བ་མེད་ཅིང་། ཁྱད་པར་དུ་ཡང་ཛེ་ཏ་རི་པས་མཛད་པའི་
ཕྱག་རྒྱ་བཞི་པ་ཞེས་བྱ་བའི་ཁུངས་དྲངས་པ་ཟུར་ཙམ་ཡང་མེད་པས། དེ་དང་གསུང་ངག་
རིན་པོ་ཆེའི་གདམས་ངག་གཉིས་གཞུང་དང་གདམས་ངག་ཅེས་བསྒྲིགས་ནས་འཆད་པར་
འདོད་པ་ནི་རང་འདོད་ཀྱི་གཟུ་ལུམས་འབའ་ཞིག་ཡིན་ལ། ས་སྐྱ་པའི་རྗེ་བཙུན་གོང་མ་་་
དག་གི་བཞེད་པ་ནི་གྲུབ་ཆེན་འབིར་ཝ་བའི་གསུང་ངག་རྡོ་རྗེའི་ཚིག་རྐང་ཟུང་ཙམ་་་་་་
བསྟན་པ་དེ་ཉིད་ཞལ་ནས་ཞལ་དུ་བརྒྱུད་པའི་བླ་མ་དམ་པའི་གདམས་ངག་གིས་གསལ་་
བར་མཛད་པའི་མན་ངག་ཁྱད་པར་ཅན་དུ་བཞེད་པ་ཡིན་གྱི། རྩ་འཁོར་སོ་སོའི་ཐ་སྙད་་་་
དང་། ཕུང་པོ་ལྔ་གཤེགས་པ་ལྔ་དང་། ཁམས་བཞི་གཤེགས་མ་བཞི་ཞེས་སོགས་ཀྱི་ཐ་སྙད་
གར་ཡོད་པའི་ཕ་རྒྱུད་མ་རྒྱུད་ཐམས་ཅད་ཀྱིས་ཀྱི་རྡོ་རྗེའི་ལུས་དཀྱིལ་འདི་ཉིད་བསྟན་་་་
༩6



པར་མི་བཞེད་དོ། །དེ་བས་ན་འདི་ཉིད་ཚུལ་བཞིན་དུ་སྒྲུབ་པར་འདོད་ན་ནི། འདི་ཉིད་་
གྲུབ་ཆེན་འབིར་ཝ་བའི་གསུང་ངག་གི་དོན་དུ་སོང་ཚུལ་ཕྱིན་ཅི་མ་ལོག་པར་འཆད་ཤེས་
པ་ཅིག་དགོས་པ་ཡིན་ལ། དེ་ལྟར་འཆད་ཤེས་པ་དང་། རྒྱུད་སྡེ་རྩོད་མེད་གཞན་དང་་་་་
འགལ་བའི་དོགས་པ་ལེགས་པར་དཔྱོད་ཤེས་པ་ཞིག་བྱུང་ན་རྒྱུ་མཚན་གཞན་ཚོལ་བའི་་་
ངལ་བས་ཅི་ཞིག་བྱ། གྲུབ་ཆེན་འབིར་ཝ་བའི་གསུང་གི་དོན་དུ་སོང་བར་གྲུབ་ཀྱང་། དེ་་་
ཉིད་མི་འཐད་དོ་ཞེས་ཤེས་ལྡན་སུ་ཞིག་སྨྲ་བར་བྱེད། དེ་ལྟར་ན་ཁྱེད་འདོད་པའི་ལུས་་་
དཀྱིལ་སྒོམ་ཚུལ་དེ་ཉིད་གྲུབ་ཆེན་འབིར་ཝ་བའི་གསུང་ངག་གི་དགོངས་པར་སོང་ཚུལ་་་
ལེགས་པོ་ཞིག་འཆད་ན་རང་ལ་འཆད་རྒྱུ་ཅི་འདུག་སོར་མོ་ནང་དུ་ཁུག་ལ་སོམས་ཤིག དེ་
བཞིན་དུ་རྒྱུད་སྡེ་གཞན་དང་མི་མཐུན་པའི་དོགས་པ་གཅོད་པར་འདོད་ན། རྟོགས་ལྡན་་་
ལ་སྐྱེ་བའི་དོགས་པ་བློ་ལ་ཤར་ནས་དེ་ལ་ལན་ཕྱིན་ཅི་མ་ལོག་པར་འདེབས་ཤེས་པ་ཅིག་་་
དགོས་པ་ཡིན། དེ་འདྲ་བའི་རིགས་ཨེ་ཡིན་པར་འདུག་སྙམ་དུ་ཁ་ནང་དུ་ཕྱོགས་ལ་སོམས་
ཤིག རྟོགས་ལྡན་ལ་འཆར་བའི་དོགས་པ་ཇི་ལྟ་བུ་ཞེ་ན། སྤྱན་མ་རིན་འབྱུང་གི་ཡུམ་དུ་་་་
བྱས་པ་ནི། རིགས་ལྔ་ཡབ་ཡུམ་གྱི་རྣམ་གཞག་སྟོན་པའི་རྒྱུད་སྡེ་ཐམས་ཅད་དང་མི་མཐུན་
ནོ་སྙམ་དུ་དོགས་པ་ལྟ་བུའོ། །གཞན་ཡང་དོགས་པ་དཔྱད་དགོས་པ་མང་དུ་ཡོད་མོད་ཀྱི་་
རེ་ཞིག་མ་བྲིས་སོ། །
འདིར་སྨྲས་པ། རྣམ་དཔྱོད་བློ་གྲོས་ཡལ་གའི་ཁྱོན་ཡངས་ཤིང་། །ལེགས་བཤད་མེ་
ཏོག་དཀར་པོའི་དྲི་བསུང་གིས། །སྐལ་བཟང་ཡིད་ཀྱི་གདུང་བ་ཀུན་སེལ་བ། །སྔོན་མེད་་་་
ཡོངས་འདུའི་དབང་པོ་འདི་ན་འཁྲུངས། །ཡོངས་སུ་རྫོགས་པའི་བདེ་གཤེགས་བསྟན་པའི་
ཁུར། །གང་གི་དཔུང་བའི་ཀ་བས་ཡོངས་བཟུང་བ། །སྤོབས་པའི་སྟོབས་རྫོགས་ཁོ་བོ་དང་
མཚུངས་པའི། །སྨྲ་མཁས་ས་ཆེན་འདི་ན་གཞན་ཡོད་མིན། །གསུང་རབ་མ་ལུས་བལྟ་བའི་
མིག་སྟོང་ལྡན། །གང་གི་ལག་ཉལ་རིག་པའི་རྡོ་རྗེ་ཡིས། །རྒོལ་ངན་ལྷ་མིན་ཀུན་གྱི་ཀླད་་་་་
འགེམས་དེར། །དམུས་ལོང་གླེན་པ་དབྱུག་པས་གཡུལ་འགྱེད་དོ། །ཉིན་བྱེད་བྱ་བ་ལས་རྒྱལ་
རིག་པའི་འོད། །ཕྱོགས་ཀུན་འགེངས་པའི་གཟི་བརྗིད་མ་བཟོད་པར། །ཐུབ་པའི་བསྟན་ལ་
66



ཐན་སྐྱེལ་འབྱུང་པོའི་བྱ། །ལྟས་ངན་སྲིན་བྱ་ལྟ་བུར་ཅ་ཅོ་སྒྲོག །མི་གཙང་ཚོགས་ཀྱིས་ལུས་
བྱུགས་སྤྲེའུ་གང་། །དྲི་ངན་ཉེས་པ་གཞན་ལ་འགོ་བྱེད་ཅིང་། །རིག་པའི་སྦར་ཁྱིམ་མི་བཟང་
སེང་གེ་ལ། །རང་ཉམས་སླད་དུ་ཅོ་འདྲི་ཅི་ཡང་རྩོམ། །སྡང་བས་རབ་བསྐྱོད་ཕྲག་དོག་ལྕེ་་
གཉིས་ཀྱིས། །རྣམ་རྒྱས་བརྫུན་གྱི་དུག་ནི་རབ་སྤྲོ་ཞིང་། །དགེ་བའི་སྲོག་འཕྲོག་བློ་ཉམས་་་
གདུག་པའི་སྦྲུལ། །མུན་པའི་ཁུང་བུར་ལྷུར་འཇུག་ཨེ་མ་མཚར། །གཞུང་ལུགས་དོན་ལ་་་་
འཐད་དང་མི་འཐད་ཅེས། །རྣམ་པར་དཔྱོད་པ་མཁས་པའི་ཚུལ་མཐོང་ནས། །བླུན་རྨོངས་
རང་གི་ངང་ཚུལ་མི་ལྟ་བར། །དགག་སྒྲུབ་སྨྱོན་པའི་ཟློས་གར་ཅི་ཡང་བྱེད། །ཚིག་བཞིའི་་་
དོན་ཡང་རྟོགས་པའི་ནུས་མེད་པར། །འབྲེལ་མེད་ཚིག་གི་དཔུང་ཚོགས་འཚོལ་བའི་ཕྱིར། །
ལུས་སེམས་ཡོངས་སུ་གདུང་བའི་དཀའ་ཐུབ་ཀྱིས། །རང་གི་མིག་ལ་བརྩེ་བ་མ་དོར་ཞིག །
དེང་སང་ཐུབ་པའི་བསྟན་པ་ནི། །སྣུམ་ཟད་མར་མེ་ལྟར་གྱུར་བ། །ཅུང་ཟད་ཙམ་གྱི་ལྷག་མ་
ལ། །བརྟེན་པའི་གནས་སྐབས་ཐོབ་འདི་ཡང་། །བདུད་རིགས་འབྱུང་པོས་ཡིད་བསྒྱུར་ཅིང་། །
འཇིག་རྟེན་ཕ་རོལ་ཡོངས་བཏང་བ། །བཤེས་གཉེན་གཟུགས་ཅན་དུ་མ་ཡིས། །ཕྱོགས་་་་་
མཚམས་ཀུན་ནས་རྣམ་པར་དཀྲུགས། །མ་སྦྱངས་སྐྱེ་བོའི་ཚོགས་ནང་དུ། །རྫུན་གྱི་འཕྲེང་་
རིང་བརྒྱུས་པ་ཡིས། །རྨོངས་པ་ངོ་མཚར་བསྐྱེད་པའི་གཏམ། །བླུན་པོའི་ཡིད་ལ་འབབ་་་་
འགྱུར་ཅིང༌། །མདོ་རྒྱུད་གཞུང་ལ་ལེགས་སྦྱངས་པ། །གཟུར་གནས་མཁས་པའི་སྐྱེ་བོ་ནི། །
ལེགས་ཉེས་འབྱེད་པའི་མཐུ་ལྡན་པའི། །བློ་གྲོས་གསལ་ལྡན་ཆེས་དཀོན་མོད། །དེ་ལྟ་ན་་་་་
ཡང་བདག་གིས་ནི། །གསུང་རབ་ལོག་པར་སྒྲུབ་བྱེད་པ། །མ་བཟོད་བསྟན་ལ་གུས་པའི་བློས།།
གནད་ལ་རེག་པའི་གཏམ་འདི་བསྙད།* །ཀྱི་རྡོ་རྗེའི་ལུས་ཀྱི་དཀྱིལ་འཁོར་ལ་རྩོད་པ་སྤོང་་་
བའི་ཟོལ་གྱིས། རྒྱུད་སྡེ་དུ་མའི་དོན་ལོག་པ་འབའ་ཞིག་ཏུ་སྨྲ་བའི་ཕྱིན་ཅི་ལོག་གི་གཏམ་་
གྱི་སྦྱོར་བ་ལ་ཞུགས་པའི་སྨྲ་བ་ངན་པ་རྣམ་པར་འཐག་པའི་བསྟན་བཅོས་གནམ་ལྕགས་་
འཁོར་ལོ་ཞེས་བྱ་བ་འདི་ནི། རྒྱལ་བའི་གསུང་རབ་མ་ལུས་པའི་དོན་དྲི་མ་མེད་པའི་རིགས་
པས་རྣམ་པར་འབྱེད་པ་ལ་མཁས་པའི་མདུན་སར་འཇིགས་པ་མེད་པ་ཁྱུ་མཆོག་རླབས་པོ་
ཆེའི་གནས་ཐོབ་པ། སྡེ་སྣོད་གསུམ་དང་རྒྱུད་སྡེ་བཞིའི་དགོངས་དོན་ཕྱིན་ཅི་མ་ལོག་པར་



མཐོང་བའི་བློ་གྲོས་ཀྱི་མིག་ཅན། ཤཱཀྱའི་བཙུན་པ་དགེ་ལེགས་དཔལ་བཟང་པོས། གྲུབ་
པའི་གནས་མཆོག་འབྲོག་རི་བོ་ཆེ་དགའ་ལྡན་རྣམ་པར་རྒྱལ་བའི་གླིང་དུ་སྦྱར་བའོ། །
ཐུབ་བསྟན་ཡང་སྙིང་འཇམ་མགོན་བཤད་སྒྲུབ་མཚོ། །འཕེལ་ཞིང་སྐལ་བཟང་ཀླུ་
དབང་ལོངས་སྤྱོད་ཕྱིར། །ཆོས་ལྡན་རྒྱལ་ཁབ་དགའ་ལྡན་ཕོ་བྲང་ཆེས། །ཆོས་སྦྱིན་འཛད་་
མེད་སྦྲང་ཆར་འདི་ཕབ་བོ། །ཞེས་པའི་ངོར་ལན་འདི་ཡང་སྐྱབས་མགོན་སྲིད་སྐྱོང་པཎྜི་ཏ་
མཆོག་གི་བཀའ་དགོངས་བཞིན་རབ་བྱུང་བཅུ་དྲུག་པའི་ཤིང་སྤྲེ་ལོར་གསར་བསྐྲུན་གྱིས་
ཞོལ་པར་ཁང་ཆེན་མོ་གངས་ཅན་ཕན་བདེའི་གཏེར་མཛོད་གླིང་དུ་བཞུགས།། །།



༄༅། །གསུང་ལན་ཀླུ་སྒྲུབ་དགོངས་རྒྱན་ཅེས་
བྱ་བ་བཞུགས་སོ། །
སེ་ར་རྗེ་བཙུན་ཆོས་ཀྱི་རྒྱལ་མཚན་གྱིས་མཛད།



. ༄༅། །ཟླ་མེད་སྟོན་པ་ཤཱཀྱའི་རྒྱལ་པོ་དང་། །རྒྱལ་བའི་རྒྱལ་ཚབ་བྱམས་མགོན་ཆོས་ཀྱི་
རྗེ། །ཤིང་རྟ་ཆེན་པོ་ཀླུ་སྒྲུབ་ཐོགས་མེད་སོགས། །སྟོན་དང་བསྟན་འཛིན་རྣམས་ལ་བདག་
ཕྱག་འཚལ། །གང་གི་མཁྱེན་པ་ཉི་མའི་འོད་ཟེར་གྱིས། །ལྟ་ངན་མུན་པའི་སྨག་རུམ་ཀུན་་་་
བཅོམ་སྟེ། །ཐར་བའི་ལམ་བཟང་ཆེས་ཆེར་གསལ་མཛད་པ། །ཀུན་མཁྱེན་ཙོང་ཁ་པ་ལ་་་་
གུས་པས་འདུད། །རིན་ཆེན་དུ་མ་འཛིན་པའི་ས་ཆེན་འདིའི། །ལྷོ་ཕྱོགས་ཐུབ་བསྟན་དར་
བའི་རྒྱལ་ཁམས་སུ། །སྤྲུལ་སྐུ་རིམ་པར་འབྱོན་པའི་རྣམ་རོལ་གྱིས། །འགྲོ་རྣམས་བདེ་ལ་་་
འགོད་པའི་ཀརྨ་པ། །མི་བསྐྱོད་རྡོ་རྗེའི་མཚན་ཅན་གང་དེ་ཡིས། །གཞོན་ནུ་རོལ་རྩེད་་་་་་
མཛད་པའི་དུས་ཉིད་ན། །ཡུམ་མདོའི་དགོངས་འགྲེལ་བསྟན་བཅོས་ཆེན་པོ་མཛད། །
བསྟན་བཅོས་དེ་ཡིས་མདོ་དོན་འགྲེལ་བའི་ཚུལ། །མདོ་རྒྱན་འགྲེལ་བར་བཅས་པའི་ལྟ་བ་
ནི། །རྣམ་བརྫུན་ལུགས་ཀྱི་དབུ་མ་ཆེན་པོར་འགྲེལ། །འདི་ཉིད་འཐད་དམ་འོན་ཏེ་གཞན་
ཡིན་ཞེས། །དཔྱོད་ལྡན་རྣམས་ཀྱིས་དགག་སྒྲུབ་གྱིས་ཤིག་ཅེས། །བཀའ་ཡིག་ཕྲེང་བ་ཕྱོགས་
བཅུར་བསྒྲགས་པ་ལས། །མཁས་རྣམས་ཡིད་ལ་སྤྲོ་དང་ངོ་མཚར་སྐྱེས། །དེ་ཕྱིར་དམ་པའི་
གསུང་ལ་དགག་སྒྲུབ་བྱ། །མདོ་རྒྱུད་ལུང་གི་ཆུ་ཁུར་ཅི་ཡང་འཛིན། །དྲི་མེད་རིགས་པའི་་
གློག་ཕྲེང་དྲག་ཏུ་འཁྱུག །སྟོང་ཉིད་འབྲུག་སྒྲའི་གད་རྒྱངས་མཐོན་པོ་ཅན། །མཁས་མཆོག་
དབྱར་སྐྱེས་དབང་པོ་ཙོང་ཁ་པས། །ལེགས་བཤད་སྙིང་པོ་ཞེས་བྱའི་བསྟན་བཅོས་སུ། །ཚུལ་
གཉིས་ཤིང་རྟའི་ལམ་སྲོལ་ཕྱེ་བ་ལས། །ཀླུ་སྒྲུབ་ཐོགས་མེད་སྐུ་མཆེད་བཞེད་གཞུང་ལ། །
ཡིད་ཆེས་རྙེད་པས་ཚུལ་འདིར་སྤྲོ་བར་གྱུར། ། ་
དེ་ལ་ཐོག་མར་གླེང་བསླང་བ་ནི། རྗེ་ཀརྨ་པ་དུས་གསུམ་མཁྱེན་པ་སོགས་ཀྱི་རྣམ་
འཕྲུལ་སྤྲུལ་སྐུ་མི་བསྐྱོད་རྡོ་རྗེའི་མཚན་ཅན་གྱིས། ཡུམ་གྱི་མདོ་དང་། མངོན་རྟོགས་རྒྱན་་
འགྲེལ་པ་དང་བཅས་པའི་དགོངས་པ་ཐོགས་མེད་སྐུ་མཆེད་ཀྱིས་ཇི་ལྟར་བཞེད་པ་དང་་་
མཐུན་པའི་རྣམ་བརྫུན་ལུགས་ཀྱི་དབུ་མ་ཆེན་པོར་འགྲེལ་པའི་བསྟན་བཅོས་བརྩམས་པ་
འདི་ལ། དཔྱོད་ལྡན་རྣམས་ཀྱིས་དགག་སྒྲུབ་ལེགས་པར་གྱིས་ཤིག་ཅེས་པའི་བཀའ་སྩལ་་་
ཕེབས་པ་ཟློག་པར་མ་ནུས་པར། རྗེ་ཀརྨ་པ་གང་གི་གསུང་ལ་འདི་འཐད། འདི་མི་འཐད་
༢\



ཅེས་པའི་དགག་སྒྲུབ་ཞུ་བར་མི་སྤོབས་ནའང་། དགག་སྒྲུབ་ཀྱི་གནང་བ་ཐོབ་པས་དཔྱད་
པ་ཅུང་ཟད་ཞུ་བ་བཞུགས་སོ། ། ། །
ཐོག་མར་བཞེད་པ་བསྐྱུར་བ་ནི། མདོ་དང་རྒྱན་འགྲེལ་པ་དང་བཅས་པའི་་་་་
དགོངས་པ་མཐར་ཐུག་པའི་ལྟ་བ་གང་ཞེ་ན། ཐོགས་མེད་སྐུ་མཆེད་བཞེད་པའི་དབུ་མའི་
ལྟ་བ་དེ་ཉིད། ཡུམ་དང་རྒྱུན་ལས་འབྱུང་བའི་དགོངས་པ་མཐར་ཐུག་པ་ཡིན་ལ། སློབ་་་་
དཔོན་སེང་གེ་བཟང་པོ་ཡང་ཐོགས་མེད་སྐུ་མཆེད་བཞེད་པའི་དབུ་མ་དེའི་རྗེས་སུ་འབྲང་
བར་མཛད་ཅིང་། ཐོགས་མེད་སྐུ་མཆེད་བཞེད་པའི་དབུ་མ་ཆེན་པོ་དེ་གང་ཞེ་ན། གཟུང་
འཛིན་གཉིས་མེད་ཀྱི་ཡེ་ཤེས་ཀྱི་མིང་ཅན་གཞན་མ་ཡིན་པའི་དེ་བཞིན་ཉིད་ཅེས་བྱ་བ་དེ་
ལ་འཆད་དགོས་པ་ཡིན་ཏེ། དེ་ལྟར་དུ་ཤེར་ཕྱིན་བརྒྱ་རྩ་བརྒྱད་པ་དང་། འཕགས་པ་་་་་
ཕྱོགས་ཀྱི་གླང་པོས་བརྒྱད་སྟོང་དོན་བསྡུ་སོགས་ལས་བཤད་ཅིང་། དེས་ན་མི་མོས་པའི་སྐྱེ་
བོ་འགའ་ཞིག་གིས་གནས་ལུགས་མཐར་ཐུག་དང་། བདེན་པར་གྲུབ་པ་འདི། ཐོགས་མེད་
སྐུ་མཆེད་དང་སློབ་དཔོན་སེང་གེ་བཟང་པོའི་དགོངས་པ་མཐར་ཐུག་པ་ཡིན་ལ། འོ་ན།
འགྲེལ་པ་དོན་གསལ་ལས། དེས་བྱས་བྱས་པ་མིན་མཐོང་ནས། །ཞེས་བཤད་པ་མིན་ནམ་ཞེ་
ན། དབྱིག་གཉེན་ཞབས་ལ་མི་མོས་པའི་སྐྱེ་བོ་འགའ་ཞིག་གིས། དབྱིག་གཉེན་གྱིས་ཡུམ་་་
མདོའི་དགོངས་པ་དབུ་མར་མ་བཀྲལ་བར་སེམས་ཙམ་དུ་བཀྲལ་ཅེས་པ་ནི། ཕྱོགས་གཅིག་
པའི་དབུ་མ་ལ་ཞུགས་པ་རྣམས་ཀྱི་ཡིན་གྱི། དབྱིག་གཉེན་གྱིས་ཡུམ་གྱི་མདོའི་དགོངས་པ་
གྲུབ་མཐའ་སྨྲ་བ་བཞིའི་ཡ་གྱལ་གྱི་སེམས་ཙམ་དུ་བཀྲལ་བ་ནི་གནས་མེད་ཅིང་། སྐབས་་་
མེད་ལ། སློབ་དཔོན་སེངྒེ་བཟང་པོས་དབྱིག་གཉེན་གྱི་ཡུམ་དོན་སེམས་ཙམ་དུ་བཀྲལ་བར་
ཡང་མ་གསུངས་པས། དེས་བྱས་པ་མིན་པར་མཐོང་བའི་ཡུལ་གྱི་སློབ་དཔོན་དེ་དབྱིག་་་་
གཉེན་ཞབས་མིན་པར་སེམས་སོ། །གལ་ཏེ་ཡིན་ན་དབྱིག་གཉེན་གྱིས་ཡུམ་དོན་སེམས་་་་་
ཙམ་དང་མཐུན་པར་འགྲེལ་བའི་འགྲེལ་བ་ཞིག་དང་།: སེམས་ཙམ་གྱི་ལྟ་བ་ཡུམ་དོན་དུ་་་
འཆད་པ་གཉིས་ཡོད་དགོས་པ་ལས་དང་པོ་ལྟར་ན། ་ སེམས་ཙམ་གྱི་གྲུབ་མཐའ་དང་་་་
མཐུན་པར་འགྲེལ་བ་བྱས་པས། བྱས་པ་མ་ཡིན་པར་མི་རིཊ་ཏེ། བཅོམ་ལྡན་འདས་ཀྱིས་་་



ཡུམ་གྱི་མདོ་ཉིད་དུའང་། སེམས་ཙམ་དང་ཐུན་མོང་དུ་གསུངས་པ་མང་དུ་ཡོད་པས། དེ་
ཡང་བྱས་པ་མ་ཡིན་པར་མི་རིགས་པའི་ཕྱིར། གཉིས་པ་མི་རིགས་པའི་རྒྱུ་མཚན་གོང་དུ་་་
བཤད་ཟིན་ཅིང་། ཁྱད་པར་གྲུབ་མཐའ་སྨྲ་བ་བཞིའི་ཟླས་ཕྱེ་བའི་དབུ་མའི་ལྟ་བ་སྟོན་པའི་
མདོའི་དགོངས་པ་འགྲེལ་པའི་སྐབས་སུ། སེམས་ཙམ་དུ་བཀྲལ་ན། བསྟན་པ་ཆུད་གཟན་་
པར་འགྱུར་ལ། དབྱིག་གཉེན་ཞབས་ནི་བསྟན་པ་ཆུད་གཟན་པར་མི་མཛད་པར་བསྟན་་་་
པའི་རྒྱན་གཅིག་པུ་ཡིན་པའི་ཕྱིར། གཟུང་འཛིན་གཉིས་མེད་ཀྱི་ཡེ་ཤེས་གནས་ལུགས་་་་
མཐར་ཐུག་པ་ཡིན་པ་དེ་ཀླུ་སྒྲུབ་ཡབ་སྲས་བཞེད་དམ་མི་བཞེད་ཅེ་ན། ཡུམ་གྱི་མདོ་དང་་
དབུ་མ་རིགས་ཚོགས་སུ་ཆོས་ཐམས་ཅད་བདེན་པར་མེད་པ་ཙམ་གྱི་སྟོང་ཉིད་མེད་དགག་
དེ་ཉིད་བསྟན་གྱི་དབུ་མ་ཆེན་པོའི་ལྟ་བ་མ་བསྟན་ལ། གཟུང་འཛིན་གཉིས་མེད་ཀྱི་ཡེ་ཤེས་
ལ་གནས་ལུགས་མཐར་ཐུག་ཏུ་འཇོག་པའི་དབུ་མ་ཆེན་པོའི་ལྟ་བ་དེ་ཉིད་ཀླུ་སྒྲུབ་ཀྱིས་་་་
བསྟོད་ཚོགས་དང་། སློབ་དཔོན་འཕགས་པ་ལྷས་དབུ་མ་བཞི་བརྒྱ་པ་སོགས་སུ་བསྟན་པ་
ཡིན་ནོ། །ཞེས་གསུངས། མདོ་རྒྱན་འགྲེལ་བ་དང་བཅས་པའི་དགོངས་པ་འགྲེལ་ཚུལ་ལ་་་
དོགས་པ་ཞུ་བ་ནི། ཐོགས་མེད་སྐུ་མཆེད་ལྟ་བ་མཐུན་པ་དང་། ཐོགས་མེད་སྐུ་མཆེད་་་་་་
བཞེད་པའི་ལྟ་བ་དེ་ཉིད་མདོ་རྒྱན་འགྲེལ་བ་དང་བཅས་པའི་དགོངས་པ་ཡིན་ནོ། །ཞེས་་་
གསུངས་པ་ལ་སྐུ་མཆེད་གཉིས་ལྟ་བ་མི་མཚུངས་ཏེ། འཕགས་པ་ཐོགས་མེད་ཀྱི་རྒྱུད་བླ་་་་
མའི་འགྲེལ་བར་ཆོས་ཐམས་ཅད་བདེན་པས་སྟོང་མི་སྟོང་ཉིད་གནས་ལུགས་མཐར་ཐུག་
ཏུ་འགྲེལ་ནས་མགོན་པོ་ཀླུ་སྒྲུབ་དང་ཁྱད་པར་མེད་པར་ཡུམ་གྱི་མདོའི་དངོས་བསྟན་སྒྲ་་
ཇི་བཞིན་པར་ཞལ་གྱིས་བཞེས་ཤིང་། དེ་ཉིད་རྣམ་ངེས་སོགས་སུ་མདོ་དོན་སེམས་ཙམ་དུ་
བཀྲལ་བ་ནི། སློབ་དཔོན་དབྱིག་གཉེན་ལ་སོགས་པ་རྗེས་སུ་གཟུང་བའི་ཕྱིར་དུ་གསུངས་
པ་ཡིན་ལ། དབྱིག་གཉེན་སེམས་ཙམ་པ་ཡིན་པར་འགྲེལ་བཤད་མཛད་པ་པོའི་མཁས་པ་་
རྣམས་ཞལ་མཐུན་པར་འབྱུང་སྟེ། དེ་ལྟར་ཡང་ཚིག་གསལ་ལས། དེ་ལ་མདོར་བསྡུ་ནི།
འཕགས་པ་ཐོགས་མེད་དང་སློབ་དཔོན་དབྱིག་གཉེན་དག་གི་སྐབས་བརྒྱད་དུ་ཕྱེ་བ་མེད་
ཀྱི། དེས་འདུལ་བ་དང་འཚམ་པར་བཀྲལ་ཏེ། སེམས་ཅན་གཅིག་གི་དོན་གྱི་ཕྱིར། །སྲིད་་་་
73



མཐའི་བར་དུ་གནས་པར་བྱེད། །ཅེས་སོགས་དྲངས་ནས་བཤད་ཅིང་། རྟོགས་དཀའི་སྣང་
བ་ལས་ཀྱང་། ཕྱི་རོལ་གྱི་ཤེས་བྱ་ཡོད་པས་ན། ནང་གི་ཤེས་པ་ལ་བརྟེན་ཅིང་། སེམས་ཙམ་
གྱི་གཞུང་ལ་གནས་པ་ཉིད་ཡིན་པ་དེ་ནི། འགྲོ་དོན་རྩ་ལག་ཅེས་བྱ་བ་ལ་སོགས་པ་ཡིན་ཏེ།
ཞེས་སློབ་དཔོན་དབྱིག་གཉེན་སེམས་ཙམ་པར་གསལ་བར་མཛད་ཅིང་། ཤེར་འབྱུང་བློ་་་
གྲོས་ཀྱིས་ཀྱང་འཕགས་པ་དང་སློབ་དཔོན་དག་གིས་མངོན་པར་རྟོགས་པ་དང་སྦྱར་བ་ལ་
མ་བལྟོས་པར་བཤད་པའི་ཕྱིར་དང་། ཤེས་བྱ་ནང་གི་ཚུལ་ལ་བརྟེན་པའི་ཕྱིར། ཞེས་སོགས་
འགྲེལ་བཤད་མཛད་པ་པོ་རྣམས་ཞལ་མཐུན་པར་འབྱུང་ཞིང༌། འགྲེལ་པ་དོན་གསལ་ལས་
ཀྱང་། དེས་བྱས་བྱས་པ་མིན་མཐོང་ནས། །ཞེས་གསུངས་པ་ལ་འབྲུ་སྣོན་གནང་འདུག་ཀྱང་
དགོངས་པར་འགྲོ་བར་མི་སེམས་ལགས། དེའི་རྒྱུ་མཚན་དེས་བྱས་བྱས་པ་མིན་པར་མཐོང་
བའི་སློབ་དཔོན་དེ་དབྱིག་གཉེན་ལས་གཞན་ཡིན་ན། འཕགས་པ་གྲོལ་སྡེ། ཐོགས་མེད་སྐུ་
མཆེད་སློབ་དཔོན་རྣམས་ཀྱི་སྔ་རོལ་དུ། མདོ་དོན་སེམས་ཙམ་དུ་འགྲེལ་བའི་བསྟན་བཅོས་
རྩོམ་པ་པོའི་པཎྜི་ཏ་སུ་ཡང་མ་བྱུང་སྟེ། ཐོགས་མེད་སྐུ་མཆེད་ཀྱིས་མདོ་དོན་སེམས་ཙམ་དུ་
འགྲེལ་བའི་རྣམ་པར་རིག་པའི་གྲུབ་མཐའི་སྲོལ་ཐོག་མར་ཕྱེ་བ་ཡིན་པའི་ཕྱིར། དེ་ལྟ་མིན་
པར། དེས་བྱས་བྱས་པ་མིན་པར་མཐོང་བའི་སློབ་དཔོན་དབྱིག་གཉེན་ལས་གཞན་ཡིན་ན།
དེ་འདྲའི་སློབ་དཔོན་དེ་སུ་ཞིག་ཡིན་མཚན་གཞི་འཛིན་པ་གནང་དགོས་ཤིང་། དེས་བྱས་
བྱས་པ་མིན་མཐོང་ནས། །ཞེས་པ་དང་། འགྲོ་དོན་རྩ་ལག་དབྱིག་གི་གཉེན། །ཞེས་པའི་་་་
ཚིག་སྔ་ཕྱི་ཡང་མ་འབྲེལ་བར་འགྱུར་ལ། དབྱིག་གཉེན་གྱིས་མདོ་དོན་སེམས་ཙམ་གྱི་གྲུབ་
མཐའ་དང་མཐུན་པར་འགྲེལ་བའི་བསྟན་བཅོས་མཛད་པར་བཞེད་པ་དང་། དབྱིག་་་་
གཉེན་གྱིས་ཡུམ་དོན་སེམས་ཙམ་དུ་འགྲེལ་པའི་བསྟན་བཅོས་མཛད། ཅེས་པ་ཡང་བཞེད་
པ་མིན་ལས་ཆེ། ཡང་ཊིཀྐ་མཛད་པ་འདིར། ཤེས་བྱ་ནང་གི་ཡིན་པ་ལ་བརྟེན་ནས་བཀྲལ།
ཅེས་གསུངས་ཀྱང་། དེ་ལ་བརྟེན་ནས་བཀྲལ་བ་ཙམ་གྱིས་དགོངས་དོན་མཐར་ཐུག་དེར་་
བཀྲལ་བ་མ་ངེས། ཞེས་གསུངས་པ་དང་། ཤེས་བྱ་ནང་གི་ཡིན་པ་ལ། ཞེས་པའི་འབྲུ་སྣོན་་
གྱི་སྐབས་སུ། དབྱིག་གཉེན་གྱིས་གདུལ་བྱའི་མོས་པའི་དབང་གིས་སེམས་ཙམ་དུ་བཀྲལ།
74



ཞེས་པ་དང༌། དབྱིག་གཉེན་གྱིས་ཡུམ་དོན་སེམས་ཙམ་དུ་མ་བཀྲལ། ཅེས་གསུངས་པ་ཡང་
ཇི་ལྟར་ཡིན་ལགས། དེས་ན། འགྲེལ་པ་དོན་གསལ་དང་། དེའི་འགྲེལ་བཤད་མཛད་པ་པོ་
རྣམས་ཞལ་འཆམ་པར་མཁས་མཆོག་དབྱིག་གཉེན་སེམས་ཙམ་པར་བཤད་ཅིང་། - ཁྱད་་་
པར་དུ་དཔལ་ལྡན་ཟླ་བ་གྲགས་པས་ཀྱང་། གལ་ཏེ་གནས་བརྟན་དབྱིག་གཉེན་དང༌། །
ཕྱོགས་ཀྱི་གླང་པོ་དང་། ཆོས་སྐྱོང་ལ་སོགས་པ་བསྟན་བཅོས་རྣམས་ཀྱི་མཛད་པ་པོ་བྱོན་་་
ཟིན་པར་གྱུར་བ་དེ་དག་གིས་ཀྱང་། ཡི་གེ་ཙམ་ཐོས་པས་འཇིགས་ཏེ། རྟེན་ཅིང་འབྲེལ་་་
བར་འབྱུང་བའི་དོན་ཕྱིན་ཅི་མ་ལོག་པར་སྟོན་པ་འདི་སྤངས་སམ་ཞེ་ན། དེ་སྐད་དུ་སྨྲའོ། །
ཞེས་དང་། དེ་དག་གིས་ཀྱང་མང་དུ་གསན་པ་རྣམ་པ་དེ་ལྟ་བུ་མངའ་བར་ཟིན་ཀྱང་། སྟོང་
པ་ཉིད་ལ་ལྷག་པར་མོས་པའི་ས་བོན་དང་བྲལ་བས་སྟོང་པ་ཉིད་ཐུགས་སུ་ཆུད་པར་མི་་་
སྤྱོད་དོ། །ཞེས་བྱ་བར་ཤེས་པར་བྱའོ། །ཞེས་གསུངས་ཤིང་། དེ་བཞིན་དུ། སློབ་དཔོན་་་་་་
ལེགས་ལྡན་འབྱེད་ལ་སོགས་པས་ཀྱང་དེ་ལྟར་གསུངས་འདུག་པ། དཔལ་ལྡན་ཟླ་བའི་་་་་
ཞབས་ལ་སོགས་པའི་པཎྜི་ཏ་དེ་རྣམས་གཞན་ལ་ཕྲག་དོག་གི་དྲི་མ་དང་བྲལ། ཐུགས་གཟུ་
བོར་གནས་ཤིང་རང་དང་གཞན་གྱི་བློའི་ཚོད་ཟིན་པས་གྱ་ཚོམ་དུ་མཁས་མཆོག་དབྱིག་་་་
གཉེན་དང་། ཕྱོགས་གླང་སོགས་ཀྱིས་སྟོང་ཉིད་ཐུགས་སུ་མ་ཆུད་དོ། །ཞེས་ག་ལ་གསུང་།
མཁས་མཆོག་དབྱིག་གཉེན་སོགས་ཀྱི་གཞུང་གི་དགོངས་པ་དབུ་མ་ཆེན་པོར་གཏན་མི་་་་
གནས་ཤིང་། སེམས་ཙམ་དུ་གནས་འདུག་པས་དེ་ལྟར་གསུངས་པར་གདོན་མི་ཟ་ལགས།
དེ་བཞིན་དུ་སློབ་དཔོན་ཕྱོགས་གླང་འཕགས་པར་བཞེད་པ་ཡང་མི་འཐད་དེ། འགྲེལ་བ་་
འཐད་ལྡན་ལས་ཀྱང་། ཕྱོགས་གླང་གིས་མུ་སྟེགས་པ་རིགས་པས་ཕམ་པར་བྱས་ཀྱང་།
སངས་རྒྱས་ཀྱི་བསྟན་པ་ལ་འཇུག་མ་འདོད་པར་ཁ་ནས་མེ་སྦར། སྤྱིལ་པོ་བསྲེགས་ནས་་་
ནམ་མཁའ་ལ་འཕུར་བའི་ཚེ་ཐེག་ཆེན་སེམས་བསྐྱེད་གཏོང་བར་ཆས་པ་ན། རྗེ་བཙུན་་་་་
འཇམ་དཔལ་དབྱངས་མདུན་གྱི་ནམ་མཁར་བྱོན་ནས། བུ་མ་བྱེད་མ་བྱེད་ཐེག་པ་དམན་་་
པ་དང་ཕྲད་པ་ལས་ནི་བློ་གྲོས་ངན་པ་སྐྱེ་བས། ཇི་སྲིད་ས་མ་ཐོབ་ཀྱི་བར་དུ་ཁྱོད་ཀྱི་དགེ་
བའི་བཤེས་སུ་ང་འགྱུར་གྱི། ཁྱོད་ཀྱི་བསྟན་བཅོས་འདི་ལ་མུ་སྟེགས་སོགས་ཀྱིས་གནོད་མི་



ནུས་པར་ཤེས་པར་བྱ་སྟེ། ཕྱི་མའི་དུས་སུ་འཇིག་རྟེན་ཀུན་གྱི་མིག་གཅིག་ཏུ་ནི་འདི་འགྱུར་
རོ། །ཞེས་སློབ་དཔོན་ཕྱོགས་གླང་གིས་ས་མ་ཐོབ་པར་བཤད་ཅིང་། དེ་བཞིན་དུ་དཔལ་་་་
ལྡན་ཟླ་བ་གྲགས་པས་ཀྱང་སློབ་དཔོན་ཕྱོགས་གླང་གིས། སྟོང་ཉིད་ཐུགས་སུ་མ་ཆུད་པར་
བཤད། གནས་བརྟན་ཆོས་སྐྱོང་གིས་ཀྱང་སྟོང་ཉིད་ཐུགས་སུ་མ་ཆུད་པར་འཇུག་འགྲེལ་དུ་
གསུངས་པ་དང༌། སློབ་དཔོན་ཤནྟི་པས་ཤེར་ཕྱིན་གྱི་མདོའི་དགོངས་པ་སེམས་ཙམ་དུ་་་་
བཀྲལ་བ་དང་། བཞི་བརྒྱ་པའི་འགྲེལ་པར་གནས་བརྟན་ཆོས་སྐྱོང་གིས་རྩ་ཤེའི་དགོངས་་་
པ་སེམས་ཙམ་དུ་བཀྲལ་བར་གསུངས་པས། གྲུབ་མཐའ་སྨྲ་བ་བཞིའི་ཟླས་ཕྱེ་བའི་དབུ་་་་
མའི་ལྟ་བ་འཆད་པའི་མདོ་སེམས་ཙམ་དུ་བཀྲལ་བས། བསྟན་པ་ཆུད་གཟན་པར་འགྱུར་ན།
མཁས་གྲུབ་དེ་གཉིས་ལ་མཚུངས་ཤིང་། བཅོམ་ལྡན་འདས་ཀྱི་གསུང་རབ་ལས་སེམས་ཙམ་
པའི་རིགས་ཅན་གྱི་གདུལ་བྱ་རྗེས་སུ་གཟུང་བའི་ཕྱིར་དུ་འཁོར་ལོ་གསུམ་པ་སོགས་སུ་་་་་
སེམས་ཙམ་གྱི་ལྟ་བ་རྒྱས་པར་གསུངས་ལ། དེའི་དགོངས་པ་འགྲེལ་བ་ལ། མགོན་པོ་བྱམས་
པས། བྱམས་ཆོས་ཕྱི་མ་གསུམ་མཛད་ཅིང་། དེ་དག་གི་དགོངས་འགྲེལ་དུ་འཕགས་པ་་་་་
ཐོགས་མེད་ཀྱིས། ས་སྡེ་ལྔ་སྡོམ་རྣམ་གཉིས་དང་། དབྱིག་གཉེན་གྱིས་རབ་ཏུ་བྱེད་པ་སྡེ་་་
བརྒྱད་སོགས་སུ། འཁོར་ལོ་ཕྱི་མ་གཉིས་ཀྱི་དགོངས་པ་གྲུབ་མཐའ་སྨྲ་བ་བཞིའི་ཡ་གྱལ་གྱི་
སེམས་ཙམ་དུ་བཀྲལ་བས། གྲུབ་མཐའ་སྨྲ་བ་བཞིའི་ཡ་གྱལ་གྱི་དབུ་མའི་ལྟ་བ་སྟོན་པའི་་་
མདོའི་དགོངས་པ་སེམས་ཙམ་དུ་བཀྲལ་བ་ཙམ་གྱིས་བསྟན་པ་ཆུད་གཟན་པར་ག་ལ་་་་་
འགྱུར་ཏེ། བཅོམ་ལྡན་འདས་ཀྱིས་ཐེག་ཆེན་གྱི་རིགས་ཅན་གྱི་གདུལ་བྱ་སེམས་ཙམ་པ་་་་
རྣམས་རྗེས་སུ་གཟུང་བའི་ཕྱིར་དུ་སེམས་ཙམ་གྱི་བཀའ་དུ་མ་གསུངས་པ་རྣམས་དོན་ཡོད་
པར་བྱས་པ་ཡིན་པས་བསྟན་པའི་རྒྱན་ཡིན་ནོ་སྙམ་དུ་སེམས་ལགས། དེ་ལྟ་མིན་ན་བྱམས་
ཆོས་ཕྱི་མ་གསུམ་གྱིས་ཡུམ་གྱི་མདོའི་དོན་གྲུབ་མཐའ་སྨྲ་བ་བཞིའི་ཟླས་ཕྱེ་བའི་སེམས་་་་
ཙམ་དུ་མ་བཀྲལ་བར་ཐལ། དེ་ལྟར་བཀྲལ་ན་བསྟན་པ་ཆུད་གཟན་པར་འགྱུར་བའི་ཕྱིར།
རྟགས་ཁས་བླངས། འདོད་ན། འཕགས་པ་ཐོགས་མེད་ཀྱིས་ས་སྡེ་ལྔ་སྡོམ་རྣམ་པ་གཉིས་ལ་
སོགས་པར་བྱམས་ཆོས་ཕྱི་མ་གསུམ་གྱི་རྗེས་སུ་འབྲངས་ནས་རྣམ་རིག་པའི་ཤིང་རྟའི་སྲོལ་



ཕྱེ་བ་མ་ཡིན་པར་འགྱུར་ལ། དེ་ལྟ་ན་འཕགས་པ་ཐོགས་མེད་རྣམ་རིག་པའི་ཤིང་རྟའི་སྲོལ་
འབྱེད་མ་ཡིན་པར་འགྱུར་བས། ཤིང་རྟ་ཆེན་པོ་གཉིས་ཀྱི་རྣམ་གཞག་མི་འཐད་པར་་་་་
འགྱུར་རོ། །་་
དེས་ན་ཤིང་རྟ་ཆེན་པོ་གཉིས་ཞེས་གྲགས་པ་ནི། ཐེག་པ་ཆེན་པོའི་དབང་དུ་བྱས་
པ་ཡིན་ཞིང་། དེའི་ནང་ནས་ཀྱང་ཤེར་ཕྱིན་གྱི་མདོའི་དགོངས་པ་འགྲེལ་ཚུལ་གྱི་དབང་དུ་
བྱས་པ་ཡིན་ལ། དེ་ཡང་འཕགས་པ་ཐོགས་མེད་ཀྱིས་སེམས་ཙམ་པའི་རིགས་ཅན་དུ་མ་་་
རྗེས་སུ་གཟུང་བའི་ཕྱིར་དུ་ས་སྡེ་ལྔ་སྡོམ་རྣམ་པ་གཉིས་ལ་སོགས་པར་འཁོར་ལོ་ཐ་མའི་་་
རྗེས་སུ་འབྲངས་ནས་འཁོར་ལོ་བར་པའི་མདོ་སྒྲ་ཇི་བཞིན་པ་ལ་རིགས་པའི་གནོད་བྱེད་་་
བསྟན་ནས། འཁོར་ལོ་བར་པའི་དགོངས་པ་མཐར་ཐུག་སེམས་ཙམ་དུ་འགྲེལ་པར་མཛད་
ལ། མགོན་པོ་ཀླུ་སྒྲུབ་ཀྱིས་འཁོར་ལོ་ཐ་མ་དྲང་དོན་དགོངས་པ་ཅན་དུ་བསྒྲུབས་ནས།
འཁོར་ལོ་བར་པའི་དངོས་བསྟན་སྟོང་ཉིད་ཀྱི་རིམ་པ། གཟུགས་ནས་རྣམ་མཁྱེན་གྱི་བར་་་
གྱི་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པས་སྟོང་པའི་སྟོང་ཉིད་ངེས་དོན་མཐར་
ཐུག་ཏུ་སྒྲུབ་པའི་ཤིང་རྟའི་སྲོལ་ཕྱེ་བས། ཤིང་རྟ་ཆེན་པོ་གཉིས་ཞེས་རྒྱ་བོད་ཀྱི་མཁས་པ་་
རྣམས་ལ་གྲགས་པས་དབུ་མའི་ལྟ་བ་སྟོན་པའི་མདོའི་དགོངས་པ་འགྲེལ་བའི་ཚེ། གྲུབ་་་་
མཐའ་སྨྲ་བ་བཞིའི་ཟླས་ཕྱེ་བའི་སེམས་ཙམ་དུ་བཀྲལ་ན་བསྟན་པ་ཆུད་གཟན་པར་མི་་་་
འགྱུར་བར་སེམས་ལགས། དེས་ན་བྱམས་ཆོས་ཕྱི་མ་གསུམ་པོ་ཆོས་ཅན། སེམས་ཙམ་པའི་
བསྟན་བཅོས་ཡིན་པའི་ཕྱིར། ཡང་དེ་ཆོས་ཅན། སེམས་ཙམ་པའི་བསྟན་བཅོས་ཡིན་ཏེ།
མཐར་ཐུག་ཐེག་པ་གཅིག་ཏུ་སྟོན་པའི་མདོ་དགོངས་གཞི་དགོས་པ་དངོས་ལ་གནོད་བྱེད་
གསུམ་གྱི་སྒོ་ནས་དྲང་དོན་དགོངས་པ་ཅན་དུ་བཀྲལ་ནས། མཐར་ཐུག་ཐེག་པ་གསུམ་དུ་
གྲུབ་པ་བསྟན་བྱའི་གཙོ་བོར་བྱས་ནས་སྟོན་པའི་ཐེག་ཆེན་གྱི་བསྟན་བཅོས་ཡིན་པའི་ཕྱིར།
ཡང་དེ་ཆོས་ཅན། སེམས་ཙམ་པའི་བསྟན་བཅོས་ཡིན་ཏེ། མཚན་ཉིད་གསུམ་ལ་བདེན་་་་་
པར་གྲུབ་མ་གྲུབ་ཀྱི་ཁྱད་པར་ཕྱེ་ནས། ཡོངས་གྲུབ་བདེན་གྲུབ་ཏུ་གཙོ་བོར་སྟོན་པའི་ཐེག་
ཆེན་གྱི་བསྟན་བཅོས་ཡིན་པའི་ཕྱིར། དེས་ན་བྱམས་ཆོས་སྡེ་ལྔ་དགོངས་པ་གཏན་མི་་་་་
77



གཅིག་སྟེ། མངོན་རྟོགས་རྒྱན་དང་རྒྱུད་བླ་མར་མཐར་ཐུག་ཐེག་པ་གཅིག་ཏུ་བཤད།
སེམས་ཅན་ཐམས་ཅད་ཀྱི་རྒྱུད་ལ་སངས་རྒྱས་ཀྱི་རིགས་ཡོད་པ་དང་། གཞན་དབང་དང་
ཡོངས་གྲུབ་བདེན་པར་མེད་པ་དང་། ཉན་རང་འཕགས་པས་ཆོས་ཀྱི་བདག་མེད་ངེས་་་་་
པར་རྟོགས་དགོས་པ་དང་། ཀུན་གཞིའི་རྣམ་ཤེས་ཁས་མི་ལེན་པ་སོགས། མགོན་པོ་ཀླུ་སྒྲུབ་
ཀྱི་དགོངས་པ། དཔལ་ལྡན་ཟླ་བས་བཀྲལ་བ་ཇི་ལྟ་བ་བཞིན་བཤད་ཅིང་། བྱམས་ཆོས་ཕྱི་
མ་གསུམ་དུ་དེ་རྣམས་ལས་བཟློག་སྟེ་བཤད་པའི་ཕྱིར། མངོན་རྟོགས་རྒྱན་དང་རྒྱུད་བླ་་་་
མར་མཐར་ཐུག་ཐེག་པ་གཅིག་ཏུ་བཤད་པའི་ཚུལ་ལ། མངོན་རྟོགས་རྒྱན་དུ་བཤད་ཚུལ་
ལ་མ་ཤེས་ཀྱི་ཡན་ལག་གི་སྐབས་ལས་གསལ་ཞིང་། རྒྱུད་བླ་མ་ལས་ཀྱང་། མཐར་ཐུག་ཐེག་
པ་གཅིག་ཏུ་བཤད་པ་ཡིན་ཏེ། དེ་ཉིད་ལས། མི་རྟག་སྡུག་བསྔལ་བདག་མེད་དང་། །ཞི་་་་
བའི་སྒྲ་ཡིས་ཐབས་མཁྱེན་པ། །སེམས་ཅན་སྲིད་གསུམ་སྐྱོ་བསྐྱེད་ནས། །མྱ་ངན་འདས་ལ་
རབ་གཞུག་མཛད། །ཞི་བའི་ལམ་ལ་རབ་ཞུགས་པ། །མྱ་ངན་འདས་ཐོབ་འདུ་ཤེས་ཅན། །
དམ་ཆོས་པདྨ་དཀར་ལ་སོགས། །ཆོས་ཀྱི་དེ་ཉིད་བསྟན་པ་ཡིས། །དེ་དག་སྔར་འཛིན་ལས་
བཟློག་སྟེ། །ཐབས་དང་ཤེས་རབ་ཡོངས་བཟུང་བས། །ཐེག་པ་མཆོག་ལ་སྨིན་མཛད་དེ། །
བྱང་ཆུབ་མཆོག་ཏུ་ལུང་བསྟན་ཏོ། །ཞེས་གསུངས་པ་འདིས་མཐར་ཐུག་ཐེག་པ་གཅིག་ཏུ་
གསལ་བར་བསྟན་ཏོ། །གལ་ཏེ་དེ་ལྟར་གསུང་བ་བྱང་ཆུབ་ཏུ་འགྱུར་པ་པོའི་ཉན་ཐོས་ཀྱི་
དབང་དུ་བྱས་པ་ཡིན་གྱི། ཞི་བ་བགྲོད་པ་གཅིག་པུ་བའི་ཉན་ཐོས་དགྲ་བཅོམ་པས་སངས་
རྒྱས་པ་མི་སྲིད་པ། རྒྱུད་བླ་མའི་དགོངས་པ་ཡིན་ནོ། །ཞེ་ན། དེ་ལྟར་ན་དམ་ཆོས་པད་་་་་
དཀར་གྱི་ལུགས་ལའང་མཐར་ཐུག་ཐེག་པ་གསུམ་དུ་གྲུབ་པར་ཐལ་བ་ཟློག་ཏུ་མེད་དོ། །
ཞེས་རྗེ་ཙོང་ཁ་པ་ཡབ་སྲས་གསུང་ངོ༌། །གཞན་ཡང་རྒྱུད་བླ་མ་ནས། མཐར་ཐུག་ཐེག་པ་་ ་
གཅིག་ཏུ་བཤད་པ་ཡིན་ཏེ། དེ་ཉིད་ལས། ཐུབ་པ་ཆོས་ཀྱི་སྐུ་ཅན་ཏེ། །ཚོགས་ཀྱང་དེ་ཡི་་་་
མཐར་ཐུག་ཕྱིར། །ཞེས་ཐེག་པ་གསུམ་གྱི་ཚོགས་དགེ་འདུན་དཀོན་མཆོག་ཀྱང་། མཐར་་་་
ཆོས་སྐུ་ཐོབ་ནས་མཐར་ཕྱིན་པར་འགྱུར་བར་བཤད་པའི་ཕྱིར། འདི་རྣམས་ལ་དགོངས་་་
བཞེད་ཀྱི་འབྲུ་ཇི་ལྟར་གནང་། གཞན་ཡང་སྒྲུབ་བྱེད་མང་མོད་ཀྱང་མངས་པར་འགྱུར་་་་



བས་མ་ཞུས་སོ། །བྱམས་ཆོས་ཕྱི་མ་གསུམ་དུ་མཐར་ཐུག་ཐེག་པ་གསུམ་དུ་བསྟན་པ་ཡིན་ཏེ།
མདོ་སྡེ་རྒྱན་ལས། ཆོས་དང་བདག་མེད་རྣམ་གྲོལ་རྣམས། །མཚུངས་ཕྱིར་རིགས་ནི་ཐ་དད་
ཕྱིར། །བསམ་གཉིས་ཐོབ་ཕྱིར་སྤྲུལ་པའི་ཕྱིར། །མཐར་ཐུག་ཕྱིར་ན་ཐེག་གཅིག་ཉིད། །ཅེས་
དགོངས་གཞི་བདུན་གྱི་སྒོ་ནས་མཐར་ཐུག་ཐེག་པ་གཅིག་ཏུ་སྟོན་པའི་མདོ་དྲང་དོན་་་་་་
དགོངས་པ་ཅན་དུ་བསྒྲུབ་ནས། དགོས་པ་འཆད་པ་ན། ཁ་ཅིག་དག་ནི་དྲང་ཕྱིར་དང་། །
གཞན་དག་རྗེས་སུ་འཛིན་པའི་ཕྱིར། །རྫོགས་པའི་སངས་རྒྱས་རྣམས་ཀྱིས་ནི། །མ་ངེས་་་་་
རྣམས་ལ་ཐེག་གཅིག་བསྟན། །ཞེས་སོགས་བཤད་པའི་ཕྱིར། རྒྱུད་བླ་མ་ལས། སེམས་ཅན་་
ཐམས་ཅད་ཀྱི་རྒྱུད་ལ་སངས་རྒྱས་ཀྱི་རིགས་ཡོད་པར་བཤད་པ་ཡིན་ཏེ། དེ་ཉིད་ལས།
རྫོགས་སངས་རྒྱས་ནི་འཕྲོ་ཕྱིར་དང་། །དེ་བཞིན་ཉིད་དབྱེར་མེད་ཕྱིར་དང་། །རིགས་ཡོད་
ཕྱིར་ན་ལུས་ཅན་ཀུན། །རྟག་ཏུ་སངས་རྒྱས་སྙིང་པོ་ཅན། །ཞེས་དང་། སྡུག་བདེའི་སྐྱོན་་་་་
ཡོན་མཐོང་བ་དེ། །རིགས་ཡོད་ལས་ཡིན་གང་ཕྱིར་དེ། །རིགས་མེད་དག་ལ་མེད་ཕྱིར་རོ། །
ཞེས་དང་། གལ་ཏེ་སངས་རྒྱས་ཁམས་མེད་ན། །སྡུག་ལ་སྐྱོ་བར་མི་འགྱུར་ཞིང་། །མྱ་ངན་་་་
འདས་ལ་འདོད་པ་དང་། །དོན་གཉེར་སྨོན་པའང་མེད་པར་འགྱུར། །ཞེས་སོགས་ཀྱི་རྗེས་
སུ་འགྲོ་ལྡོག་གི་སྒོ་ནས་སེམས་ཅན་གྱི་རྒྱུད་ལ་སངས་རྒྱས་ཀྱི་རིགས་ཡོད་པར་བཤད་པའི་
ཕྱིར། གལ་ཏེ་སེམས་ཙམ་པས་ཀྱང་རིགས་ཆད་ཀྱི་སེམས་ཅན་གྱི་རྒྱུད་ལ་སངས་རྒྱས་ཀྱི་་
རིགས་ཡོད་པར་ཁས་ལེན་པས་སྐྱོན་མེད་དོ། །ཞེས་གསུངས་ན། དེ་ཡང་མི་འཐད་དེ། དེ་ལྟ་
ན་སེམས་ཙམ་པས། ཡུལ་ངེས་པ་དང་ཁྱབ་པ་དང༌། །ཞེས་གསུངས་པའི་དོན། སེམས་ཅན་
ཐམས་ཅད་ལ་སངས་རྒྱས་ཀྱི་རིགས་ཀྱིས་ཁྱབ་པ་ལ་བཤད་དགོས་ལ།. སེམས་ཙམ་པས་དེ་
ལྟ་མི་འཆད་པར་ཁྱབ་པའི་དོན། སངས་རྒྱས་ཀྱི་རིགས་ཅན་ལ་སངས་རྒྱས་ཀྱི་རིགས་ཀྱིས་
ཁྱབ་པའི་དོན་དུ་འདོད་པར་བརྒྱད་སྟོང་འགྲེལ་ཆེན་ལས་བཤད་ཅིང་། མདོ་སྡེ་རྒྱན་གྱི་་་
འགྲེལ་པར་ཡང་རིགས་ཆད་ཀྱི་སེམས་ཅན་གྱི་རྒྱུད་ལ་མྱང་འདས་ཀྱི་རིགས་མེད་པར་་་་་
བཤད་དོ། །ཉན་རང་འཕགས་པས་ཆོས་ཀྱི་བདག་མེད་རྟོགས་པ་ཡང་། རྒྱུད་བླ་མ་ལས།
རང་བྱུང་རྣམས་ཀྱི་དོམ་དམ་དེ། །དད་པ་ཉིད་ཀྱིས་རྟོགས་བྱ་ཡིན། །ཞེས་སོགས་ཀྱི་སྐབས་
79



སུ་གསལ་བར་བཤད་པའི་ཕྱིར། མདོ་སྡེ་རྒྱན་ལས་ནི། ཉན་རང་འཕགས་པས་ཆོས་ཀྱི་་་་
བདག་མེད་མ་རྟོགས་པར་བཤད་པ་ཡིན་ཏེ། ཐེག་པ་ཆེན་པོ་དེ་ཆེན་པོ་བདུན་ལྡན་དུ་་་་
འཆད་པའི་སྐབས་སུ། ཡེ་ཤེས་ཆེ་བའི་དོན་ལ། ཐེག་ཆེན་ལ་བདག་མེད་གཉིས་ཀ་རྟོགས་་
པའི་ཡེ་ཤེས་ཡོད་ཅིང་། ཉན་རང་རིགས་ངེས་པ་ལ་དེ་མེད་པར་བཤད་པའི་ཕྱིར་ཏེ། མདོ་
སྡེ་རྒྱན་ལས། དམིགས་པ་ཆེ་བ་ཉིད་དང་ནི། །དེ་བཞིན་སྒྲུབ་པ་གཉིས་དག་དང༌། །ཡེ་ཤེས་
བརྩོན་འགྲུས་རྩོམ་པ་དང་། །ཐབས་ལ་མཁས་པར་གྱུར་པ་དེ། །ཆེན་པོ་འདི་དང་ལྡན་པའི་
ཕྱིར། །ཐེག་ཆེན་ཞེས་ནི་ངེས་པར་བརྗོད། །ཅེས་གསུངས་པའི་ཕྱིར། དེ་བཞིན་དུ་རྒྱུད་བླའི་
ལུགས་ལ། བདེན་འཛིན་ཉོན་སྒྲིབ་ཏུ་བཞེད་པ་དང་། ཀུན་གཞིའི་རྣམ་ཤེས་མི་བཞེད་པའི་
རྒྱུ་མཚན་འགྲེལ་པའི་དོན་འཆད་པའི་སྐབས་སུ། རྗེ་ཡབ་སྲས་ཀྱི་བཞེད་པ་རྒྱུ་མཚན་དུ་་་
འབུལ་བ་ཡིན། འཕགས་པ་ཐོགས་མེད་ཀྱིས་རྒྱུད་བླའི་དགོངས་པ་ཐལ་འགྱུར་དུ་བཀྲལ་བ་
ཡིན་ཏེ། འཕགས་པ་ཐོགས་མེད་ཀྱིས། རྒྱུད་བླའི་འགྲེལ་བར། འཕགས་པ་ཡིན་ན་ཆོས་ཀྱི་་
བདག་མེད་རྟོགས་པས་ཁྱབ་པ་དང་། བདེན་འཛིན་ཉོན་སྒྲིབ་ཏུ་བཞེད་པ་སོགས་ཐལ་་་་
འགྱུར་བའི་ལུགས་ཐུན་མོང་མ་ཡིན་པ་རང་ལུགས་ལ་ཞལ་གྱིས་བཞེས་ཤིང་། ཀུན་གཞིའི་
རྣམ་ཤེས་ཀྱང་མི་བཞེད་པར་གསུངས་པའི་ཕྱིར་འཕགས་པ་ཡིན་ན་ཆོས་ཉིད་མངོན་སུམ་
དུ་རྟོགས་པས་ཁྱབ་པར་རང་བཞེད་པ་ཡིན་ཏེ། འགྲེལ་བར། བྱིས་པ་རྣམས་ཀྱིས་ལས་དང་
ཉོན་མོངས་པ་དང༌། སྐྱེ་བའི་ཀུན་ནས་ཉོན་མོངས་པ་འདི་དག་ནི། ཁམས་གཅིག་ཏུ་ཡང་
དག་པ་ཇི་ལྟ་བཞིན་དུ་མི་ཤེས་པ་ལ་རབ་ཏུ་འཇུག་གོ། །ཞེས་འཁོར་བ་ལས་གྲོལ་བ་ལ།
ཁམས་བདེ་བར་གཤེགས་པའི་སྙིང་པོ་ཞེས་པ། དྲི་མ་དང་བཅས་པའི་སེམས་ཀྱི་ཆོས་ཉིད་
མངོན་སུམ་དུ་རྟོགས་པའི་ཡེ་ཤེས་ཐོབ་དགོས་པར་གསུངས་པའི་ཕྱིར། བདེན་འཛིན་ཉོན་
སྒྲིབ་ཏུ་ཡང་འཕགས་པ་ཐོགས་མེད་བཞེད་པ་ཡིན་ཏེ། ཐོགས་མེད་ཀྱིས་རྒྱུད་བླའི་འགྲེལ་་
པར་མདོ་དྲངས་པ་ལས། འཇམ་དཔལ་སྐྱེ་བ་མེད་ཅིང་འགག་པ་མེད་པ་ལ་ནི་སེམས་དང་
ཡིད་དང་རྣམ་པར་ཤེས་པ་མི་འཇུག་གོ། །གང་ལ་སེམས་དང་ཡིད་དང་རྣམ་པར་ཤེས་པ་་
མི་འཇུག་པ་དེ་ལ་ནི། ཀུན་ཏུ་རྟོག་པ་གང་གི་ཚུལ་བཞིན་མ་ཡིན་པ་ལ་ཡིད་ལ་བྱེད་པར་་



འགྱུར་བ་ཀུན་ཏུ་རྟོག་པ་འགའ་ཡང་མེད་དོ། །ཚུལ་བཞིན་ཡིད་ལ་བྱེད་པ་ལ་རབ་ཏུ་སྦྱོར་
བ་དེ་ནི། མ་རིག་པ་ཀུན་ནས་ལྡང་བར་མི་བྱེད་དོ། །མ་རིག་པ་ཀུན་ནས་ལྡང་བ་མེད་པ་་་
གང་ཡིན་པ་དེ་ནི་སྲིད་པའི་ཡན་ལག་བཅུ་གཉིས་ཀུན་ནས་ལྡང་བར་མི་བྱེད་དོ། །ཞེས་་་
སེམས་ཡིད་རྣམ་པར་ཤེས་པའི་གཉིས་སྣང་གི་སྤྲོས་པ་མ་ལུས་པ་ལོག་པའི་སྒོ་ནས་བདེན་
མེད་མངོན་སུམ་དུ་རྟོགས་པའི་ཚུལ་བཞིན་ཡིད་ལ་བྱེད་པ་དེའི་སྟོབས་ཀྱིས་ཚུལ་མིན་ཡིད་
བྱེད་ཀྱི་མི་རིགས་པ་སྤོང་ལ། དེ་སྤངས་པས་སྲིད་པའི་ཡན་ལག་བཅུ་གཉིས་སྤོང་བར་་་་་
གསུངས་པ་འདིས་བདེན་འཛིན་ཉོན་མོངས་ཅན་གྱི་མ་རིག་པ་དང་། དེ་ཉིད་བདེན་མེད་
རྟོགས་པའི་ཤེས་རབ་ཀྱི་སྟོབས་ཀྱིས་སྤངས་པའི་འཁོར་བ་ལས་གྲོལ་བ་ཐོབ་པར་གསལ་་
བར་གསུངས་པའི་ཕྱིར། ཀུན་གཞིའི་རྣམ་ཤེས་ཀྱང་མི་བཞེད་དེ། ཐེག་བསྡུས་སུ། ཐོག་མ་་
མེད་པའི་དུས་ཀྱི་ཁམས། །ཆོས་རྣམས་ཀུན་གྱི་གནས་ཡིན་ཏེ། །དེ་ཡོད་པས་ན་འགྲོ་ཀུན་་་་
དང་། །མྱ་ངན་འདས་པ་འཐོབ་པར་འགྱུར། །ཞེས་པ་ཀུན་གཞིའི་རྣམ་ཤེས་ཡོད་པའི་སྒྲུབ་
བྱེད་དུ་དྲངས་པས། ཀུན་གཞིའི་རྣམ་ཤེས་ཡོད་ན་ལུང་འདིས་ཀུན་གཞིའི་རྣམ་ཤེས་བསྟན་
དགོས་ལ། ལུང་འདིས་ཀུན་གཞིའི་རྣམ་ཤེས་མ་བསྟན་པའི་ཕྱིར། ལུང་འདིས་ཀུན་གཞིའི་་
རྣམ་ཤེས་མ་བསྟན་ཏེ། འདིའི་འགྲེལ་བར་སེམས་ཅན་ཐམས་ཅད་ཀྱི་རྒྱུད་ལ་བདེ་གཤེགས་
སྙིང་པོ་ཡོད་པའི་སྒྲུབ་བྱེད་དུ་དྲངས། ཀུན་གཞིའི་རྣམ་ཤེས་བདེ་གཤེགས་སྙིང་པོ་ཡོད་་་་
པའི་དོན་དུ་དྲངས། ཀུན་གཞིའི་རྣམ་ཤེས་བདེ་གཤེགས་སྙིང་པོ་མ་ཡིན་པའི་ཕྱིར། གཞན་
ཡང་། བྱམས་ཆོས་ཕྱི་མ་གསུམ་དང་། དང་པོ་གཉིས་དགོངས་པ་མི་གཅིག་པ་དང་། ཐོགས་
མེད་སྐུ་མཆེད་ཀྱང་ལྟ་བར་མི་མཚུངས་ཤིང་། མདོའི་དོན་འགྲེལ་ཚུལ་ལ་དགོངས་པ་མི་་་་
གཅིག་པར་གྲུབ་སྟེ། འཕགས་པ་ཐོགས་མེད་ཀྱིས་རྒྱུད་བླའི་འགྲེལ་བར། སྟོང་ཉིད་བདེན་་
གྲུབ་ཏུ་ལྟ་བ་གསོར་མི་རུང་གི་ལྟ་བར་བཤད་ཅིང་། སློབ་དཔོན་དབྱིག་གཉེན་སྟོང་ཉིད་་་
བདེན་གྲུབ་ཏུ་མི་བཞེད་པའི་ཕྱིར། དང་པོ་གྲུབ་སྟེ། ཆོས་ལ་ཁོང་ཁྲོ་བདག་ལྟ་དང་། །ཞེས་
སོགས་ཀྱི་འགྲེལ་པར་འཕགས་པ་ཐོགས་མེད་ཀྱིས། མདོར་བསྡུ་ན་སེམས་ཅན་གྱི་ཚོགས་ན་
སེམས་ཅན་རྣམ་པ་འདི་གསུམ་ཡོད་དེ། སྲིད་པ་འདོད་པ་དང་། སྲིད་པ་དང་བྲལ་བར་་་་
81 །



འདོད་པ་དང༌། དེ་གཉིས་ཀ་མངོན་པར་མི་འདོད་པའོ། །ཞེས་དང་། སྲིད་པ་དང་བྲལ་་་
བར་འདོད་པ་ཡང་རྣམ་པ་གཉིས་ཏེ། ཐབས་མ་ཡིན་པ་ལ་ཞུགས་པ་དང་། ཐབས་ལ་་་་་་
ཞུགས་པའོ། །དེ་ལ་ཐབས་མ་ཡིན་པ་ལ་ཞུགས་པ་ཡང་རྣམ་པ་གསུམ་སྟེ། འདི་ལས་ཕྱི་རོལ་
ཏུ་གྱུར་པ་རྩ་ར་ཀ་དང་། ཀུན་ཏུ་རྒྱུ་དང་། གཅེར་བུ་པ་ལ་སོགས་པ་རྣམ་པ་དུ་མའི་མུ་་་་
སྟེགས་པ་མང་པོ་དང༌། དེ་དང་མཐུན་པར་སྤྱོད་པ་ཆོས་འདི་པ་ཉིད་ལ་དད་པ་ཡོད་ཀྱང༌། །
ཉེས་པར་གཟུང་བ་འཛིན་པ་སྟེ། དོན་དམ་པ་ལ་མི་མོས་པ་གང་ཟག་ཏུ་ལྟ་བ་སྟེ། གང་ལ་
བཅོམ་ལྡན་འདས་ཀྱིས་སྟོང་པ་ཉིད་ལ་མོས་པ་མེད་པ་ནི་མུ་སྟེགས་པ་ཉིད་དང་ཁྱད་པར་
མེད་པ་ཡིན་ནོ། །ཞེས་གསུངས་པ་དང་། མངོན་པའི་ང་རྒྱལ་ཅན་སྟོང་པ་ཉིད་དུ་ལྟ་བ་སྟེ།
འདི་ལ་སྟོང་པ་ཉིད་དུ་ལྟ་བ་གང་དག་དེའི་རྣམ་པར་ཐར་བའི་སྒོ་ལ་ཡང་སྟོང་པ་ཉིད་དུ་
ལྟ་བར་འགྱུར་བ་གང་གིས་དབང་དུ་མཛད་ནས། འོད་སྲུངས་གང་ཟག་ཏུ་ལྟ་བ་རི་རབ་་་
ཙམ་ནི་སླའི་མངོན་པའི་ང་རྒྱལ་ཅན་སྟོང་པ་ཉིད་དུ་ལྟ་བ་དེ་ལྟ་མ་ཡིན་ནོ། །ཞེས་གསུངས་
པའོ། །ཞེས་པ་འདིས་སེམས་ཙམ་པ་སྟོང་ཉིད་བདེན་གྲུབ་ཏུ་ལྟ་བའི་ལྟ་བ་ལ་གནས་པས།
གསོར་མི་རུང་གི་ལྟ་བ་ལ་གནས་པར་བཤད་གསུངས་པ་མི་འཐད་པར་ཐལ། ཐོགས་མེད་
རང་ཉིད་སྟོང་ཉིད་བདེན་གྲུབ་ཏུ་བཞེད་པའི་ཕྱིར། རྟགས་ཞལ་གྱིས་བཞེས། གལ་ཏེ་་་་
སེམས་ཙམ་པ་འདིའི་སྐབས་ཀྱི་གསོར་མི་རུང་གི་ལྟ་བ་ལ་གནས་པའི་གང་ཟག་མ་ཡིན་ནོ།།
ཞེས་གསུངས་ན། དེ་ལྟ་ན་སེམས་ཙམ་པ་འདིའི་སྐབས་ཀྱི་སེམས་ཅན་གྱི་ཕུང་པོ་གསུམ་དུ་
མ་འདུས་པར་འགྱུར་བས་ཐོགས་མེད་ཀྱི་འགྲེལ་པའི་བཤད་པ་དེ། མཐའ་མ་ཆོད་པའི་་་་
བཤད་པར་ཐལ་བའི་སྐྱོན་དུ་འགྱུར་རོ། །གལ་ཏེ་འཕགས་པ་ཐོགས་མེད་ཀྱིས་ས་སྡེ་ལྔ་་་་
སོགས་སུ་སྟོང་ཉིད་བདེན་གྲུབ་ཏུ་བཞེད་པ་སོགས་སེམས་ཙམ་པ་དང་མཐུན་པར་བཤད་
པ་མ་ཡིན་ནམ། ཞེ་ན། དེ་ནི་དབྱིག་གཉེན་ལ་སོགས་པའི་སེམས་ཙམ་པ་རྗེས་སུ་བཟུང་་་་་
བའི་ཕྱིར་དུ་གསུངས་པར་སློབ་དཔོན་ཆོས་བཤེས་སོགས་ཀྱིས་བཤད་པ་ལྟར་རིགས་པས་
འཕགས་པ་ཐོགས་མེད་ཀྱིས་མཛད་པའི་རྒྱུད་བླའི་འགྲེལ་པ་དང་ས་སྡེ་ལྔ་སོགས་ནི་དབུས་
གཙང་ཁམས་གསུམ་བཞིན་དུ་ལུང་པ་མི་གཅིག་པར་འདོད་ལགས། དེས་ན་ཐོགས་མེད་ཀྱི་
82



རྒྱུད་བླའི་འགྲེལ་པ་དང་། སློབ་དཔོན་དབྱིག་གཉེན་གྱི་གཞུང་མདོའི་དགོངས་པ་འགྲེལ་་་
ཚུལ་ལ་དགོངས་པ་མི་གཅིག་སྟེ། རྒྱུད་བླའི་འགྲེལ་བར། འཕགས་པ་ཐོགས་མེད་ཀྱིས་་་་་
གཏན་ཡོངས་སུ་མྱ་ངན་ལས་མི་འདའ་བའི་སེམས་ཅན་ཡོད་པར་སྟོན་པའི་མདོ་དྲང་དོན་
དགོངས་པ་ཅན་དུ་བཀྲལ། མཁས་མཆོག་དབྱུག་གཉེན་གྱིས་གཏན་ཡོངས་སུ་མྱ་ངན་་་་
ལས་མི་འདའ་བའི་སེམས་ཅན་ཡོད་པར་སྟོན་པའི་མདོ་སྒྲ་ཇི་བཞིན་པར་བཞེད་པའི་ཕྱིར།
རྟགས་དང་པོ་ནི། འཕགས་པ་ཐོགས་མེད་ཀྱིས་མཛད་པའི་རྒྱུད་བླའི་འགྲེལ་པར། འདི་་་
སྐད་དུ་ལོག་སྲེད་ཅན་གཏན་ཡོངས་སུ་མྱ་ངན་ལས་མི་འདའ་བའི་ཆོས་ཅན་ཞེས་གསུངས་
པ་གང་ཡིན་པ་དེ་ནི་ཐེག་པ་ཆེན་པོའི་ཆོས་ལ་སྡང་བ་ལོག་སྲེད་ཅན་ཉིད་ཀྱི་རྒྱུ་ཡིན་པའི་
ཕྱིར། ཐེག་པ་ཆེན་པོའི་ཆོས་ལ་སྡང་བ་བཟློག་པའི་དོན་དུ་དུས་གཞན་ལ་དགོངས་ནས་་་
གསུངས་པ་ཡིན་ནོ་རང་བཞིན་གྱིས་རྣམ་པར་དག་པའི་རིགས་ཡོད་པའི་ཕྱིར་འགའ་ཡང་
གཏན་རྣམ་པར་དག་པར་མ་འགྱུར་བ་ནི་འོས་པ་མ་ཡིན་ཏེ། གང་གི་ཕྱིར་བཅོམ་ལྡན་་་་་
འདས་ཀྱིས་ཁྱད་པར་མེད་པར་སེམས་ཅན་ཐམས་ཅད་ལ་རྣམ་པར་དག་པར་རུང་བ་ཉིད་
ཡོད་པ་ལ་དགོངས་ནས། ཐོག་མེད་གྱུར་ཀྱང་ཐ་མ་དང་ལྡན་པས། །རང་བཞིན་གྱིས་དག་
རྟག་པའི་ཆོས་ཅན་ནི། །ཐོག་མེད་སྦུབས་ཀྱི་ཕྱི་བསྒྲིབས་མི་མཐོང་སྟེ། །ཇི་ལྟར་གསེར་གྱི་་་
གཟུགས་ནི་བསྒྲིབས་པ་བཞིན། །ཞེས་གསུངས་སོ། །ཞེས་བཤད་པས་གྲུབ་པའོ། །དེས་ན་་་་
འཕགས་པ་ཐོགས་མེད་སེམས་ཅན་ཐམས་ཅད་ཀྱི་རྒྱུད་ལ་སངས་རྒྱས་ཀྱི་རིགས་ཡོད་པར་
བཞེད་ཅིང་། གཏན་ཡོངས་སུ་མྱ་ངན་ལས་མི་འདའ་བའི་ཆོས་ཅན་མེད་པར་བཞེད་པ་་་་
དྲངས་མ་ཐག་པའི་འགྲེལ་པར་བཤད་པ་ལྟར་ཡིན་ཞིང་། མཁས་མཆོག་དབྱུག་གཉེན་ནི་་་
སེམས་ཅན་ཐམས་ཅད་ཀྱི་རྒྱུད་ལ་སངས་རྒྱས་ཀྱི་རིགས་ཡོད་པར་མི་བཞེད་ཅིང་། གཏན་
ཡོངས་སུ་མྱ་ངན་ལས་མི་འདའ་བའི་སེམས་ཅན་ཡོད་པར་བཞེད་པ་ཡིན་ཏེ། དཀར་པོ་་་་
དམན་པ་ཡོད་པ་རྒྱུ་དང་བྲལ། །ཞེས་པའི་སྐབས་ཀྱི་མདོ་སྡེ་རྒྱན་གྱི་འགྲེལ་པར། མདོ་འདི་
ལ་ནི་རིགས་མེད་པ་ལ་གནས་པ་ཡོངས་སུ་མྱ་ངན་ལས་མི་འདའ་བའི་ཆོས་ཅན་ཡིན་པར་
བཞེད་དེ། དེ་ཡང་མདོར་བསྡུ་ན་གཉིས་ཏེ། དེའི་དུས་དང་། གཏན་ཡོངས་སུ་མྱ་ངན་ལས་



མི་འདའ་བའི་ཆོས་ཅན་ཡིན་ནོ། །ཞེས་དང་། གཏན་ཡོངས་སུ་མྱ་ངན་ལས་མི་འདའ་བའི་
ཆོས་ཅན་ནི་རྒྱུ་དང་བྲལ་བ་སྟེ། གང་ལ་ཡོངས་སུ་མྱ་ངན་ལས་འདའ་བའི་རིགས་ཉིད་མེད་
པའོ། །ཞེས་གསུངས། མདོ་འདིའི་དགོངས་པ་འགྲེལ་ཚུལ་ལ་མི་མཐུན་པ་དེ་ལྟ་བུ་འབྱུང་བ་
ལྟ་བའི་འཇོག་མཚམས་མི་འདྲ་བའི་དབང་གིས་ཡིན་པས། ཐོགས་མེད་སྐུ་མཆེད་ལྟ་བ་མི་
མཚུངས་པ་ལེགས་པར་བཤད་པར་གོ་ལགས། འདི་ལ་ཕྱིས་ཀྱི་མཁས་པར་གྲགས་པ་ཁ་་་་
ཅིག་ལུགས་འདི་ལ་སེམས་ཅན་ཐམས་ཅད་ཀྱི་རྒྱུད་ལ་སངས་རྒྱས་ཀྱི་རིགས་ཡོད་པར་ཁས་
ལེན་ཀྱང་། རྒྱུད་བྲལ་ཞེས་པས་རིགས་ཆད་བསྟན་པ་མ་ཡིན་ཏེ། དེ་ནི་འགྲེལ་བས་གཏན་
ཡོངས་སུ་མྱ་ངན་ལས་མི་འདའ་བའི་ཆོས་ཅན་ལ་སྦྱར་ལ། དེ་ཙམ་གྱིས་དེར་གྱུར་ན། རྒྱུད་
བླའི་འགྲེལ་པ་ལའང་ཧ་ཅང་ཐལ་བར་གྱུར་ཏེ། དེར་ལོག་སྲེད་ཅན་མྱ་ངན་ལས་མི་འདའ་
བའི་ཆོས་ནི། འདོད་ཆེན་མུ་སྟེགས་ཉན་ཐོས་དང་། །ཞེས་སོཊ་ལ་གསུངས་པའི་ཕྱིར་ཞེས་
ཟེར་ན། ཆེས་མི་འཐད་དེ། རིགས་ཆད་ཀྱི་སེམས་ཅན་ཡོད་པར་ཐལ། གཏན་ཡོངས་སུ་མྱ་
ངན་ལས་མི་འདའ་བའི་ཆོས་ཅན་གྱི་སེམས་ཅན་དེ། རིགས་ཆད་ཀྱི་སེམས་ཅན་ཡིན་པའི་
ཕྱིར། འཁོར་གསུམ། རྗེ་ཀརྨ་པ་དབང་པོར་བཞུགས་སོ། །ཡང་དེ་ཉིད་ཀྱིས་འདི་སྐད་བཤད་
དེ། ཐེག་པ་ཆེན་པོ་རྒྱུད་བླ་མ་འདི་ལས་གཞན་སྟོང་གི་དབུ་མ་ཆེན་པོ་བསྟན་གྱི། ཆོས་་་་
ཐམས་ཅད་བདེན་པས་སྟོང་པའི་རང་སྟོང་གི་དབུ་མ་ཆེན་པོ་མ་བསྟན་ཏེ། རྒྱུད་བླ་མའི་་་
བསྟན་བཅོས་འདིས་འཁོར་ལོ་བར་པ་སྒྲ་ཇི་བཞིན་པ་མ་ཡིན་པར་ངེས་དོན་དུ་བཀྲལ་་་་
བའི་ཕྱིར་ཏེ། འཁོར་ལོ་བར་པར་ཆོས་ཐམས་ཅད་བདེན་པས་སྟོང་པར་གསུངས་པ་དང་།
འཁོར་ལོ་ཐ་མར་སེམས་ཅན་ཐམས་ཅད་ཀྱི་རྒྱུད་ལ་དེ་བཞིན་གཤེགས་པའི་སྙིང་པོ་ཡོད་་་
པ་དང་གསུངས་པ་ལ། འགལ་བ་མེད་པར་གསུངས་པའི་ཕྱིར། ཡང་དེ་ཉིད་ཀྱིས་འདི་སྐད་
བཤད་དེ། བྱམས་ཆོས་ཕྱི་མ་གསུམ་ནས་བཤད་པའི་ལྟ་བ་འདི་གྲུབ་མཐའ་སྨྲ་བ་བཞིར་ཕྱེ་
བའི་སེམས་ཙམ་པའི་ལྟ་བ་མ་ཡིན་ཏེ། དེ་དེར་སྒྲུབ་བྱེད་ཀྱི་ལུང་རིགས་མེད་པའི་ཕྱིར།
བྱམས་ཆོས་ཕྱི་མ་ནས་བཤད་པའི་ལྟ་བ་འདི་དབུ་མའི་ལྟ་བ་ཡིན་ཏེ། རྗེ་བཙུན་བྱམས་པ་
དང་ཐོགས་མེད་ཀྱིས་དབུ་མའི་ལྟ་བར་བཤད་པའི་ཕྱིར། བྱམས་པ་དང་། ཐོགས་མེད་ཀྱི་་



བཤད་པས་དེར་མི་འགྲུབ་ན། བསྟན་པ་འདི་ལ་ཚད་མར་གྱུར་བའི་དབང་པོ་གཞན་མི་་་
རྙེད་པའི་ཕྱིར། ཞེས་གསུངས། བྱམས་ཆོས་ཕྱི་མ་ནས་བཤད་པའི་ལྟ་བ་དེ་དབུ་མའི་ལྟ་བར་
རྗེ་བཙུན་བྱམས་པས་གང་དུ་བཤད། དབུས་མཐའ་ལས། ཡོད་པས་མེད་པས་ཡོད་པས་ན།།
འདི་ནི་དབུ་མའི་ལམ་ཡིན་ནོ། །ཞེས་བཤད་པས་སོ། །ཞེ་ན། ཆོས་ཐམས་ཅད་དོན་དམ་་་་
པར་མེད་པ་གནས་ལུགས་མཐར་ཐུག་ཏུ་ཐལ། དེ་ལྟར་ཡང་དག་པར་རྫོགས་པའི་སངས་་་
རྒྱས་ཀྱིས་འཁོར་ལོ་བར་པར་གསུངས་པའི་ཕྱིར། ཁྱབ་སྟེ། བསྟན་པ་འདི་ལ་སངས་རྒྱས་་་
ལས་ཚད་མར་གྱུར་པའི་དབང་པོ་གཞན་མི་རྙེད་པའི་ཕྱིར། འཁོར་གསུམ། གོང་དུ་འདོད་
ན་སོང་། གཟུང་འཛིན་གཉིས་མེད་ཀྱི་ཡེ་ཤེས་བདེན་གྲུབ་ཡིན་པ་བུད། དེ་དག་ནི་ཞར་་་
ལས་འོངས་པ་ཞུས་པ་ཡིན། རྗེ་ཀརྨ་པའི་ཊཱིཀྐར་ཡང་། གཟུང་འཛིན་གཉིས་མེད་ཀྱི་ཡེ་ཤེས་
གནས་ལུགས་མཐར་ཐུག་དང་། དེ་ཉིད་བདེན་གྲུབ་ཏུ་བཤད་འདུག་པ་ལ་འདི་སྐད་ཞུ་སྟེ།
རྒྱུད་བླར། གང་ཞིག་མེད་མིན་ཡོད་མིན་ཡོད་མེད་མ་ཡིན་ཡོད་མེད་ལས་གཞན་དུའང་་་་་
བརྟག་པར་མི་ནུས་ངེས་ཚིག་དང་བྲལ་སོ་སོ་རང་གི་རིག་ཞི་བ། །ཞེས་གསུངས་པ་འདིའི་་
དོན་འཆད་ཚུལ་ཇི་ལྟར་མཛད། ཆོས་ཐམས་ཅད་ཡོད་པ་ཡང་མ་ཡིན། མེད་པའང་མ་ཡིན།
གཉིས་ཀ་ཡང་མ་ཡིན། གཉིས་ཀ་མ་ཡིན་པའང་མ་ཡིན། ཞེས་པའི་དོན་ཡིན་ནམ། ཆོས་་་
ཐམས་ཅད་བདེན་པར་ཡོད་པ་ཡང་མ་ཡིན། ཐ་སྙད་དུ་མེད་པ་ཡང་མ་ཡིན། ཞེས་སོཊ་ཀྱི་
དོན་ཡིན། དང་པོ་ལྟར་ན། དོན་དམ་པའི་བདེན་པ་ཡོད་པ་མ་ཡིན་པར་ཐལ། ལུང་དེའི་་་
དོན་དེ་ལྟར་འཆད་རིགས་པའི་ཕྱིར། འདོད་ན། དོན་དམ་པའི་བདེན་པ་གནས་ལུཊ་་་་
མཐར་ཐུག་པ་དེ་ཡོད་པ་ཡིན་པར་ཐལ། དེ་བདེན་པར་ཡོད་པའི་ཕྱིར། རྟགས་སོང་། །
གཉིས་པ་ལྟར་ན་དོན་དམ་བདེན་པ་གནས་ལུགས་མཐར་ཐུག་པ་བདེན་པར་ཡོད་པ་མ་་་
ཡིན་པར་ཐལ། ཆོས་ཐམས་ཅད་དོན་དམ་པར་ཡོད་པ་ཡང་མིན། ཞེས་སོཊ་མདོ་དེའི་དོན་
ཡིན་པའི་ཕྱིར། འདོད་ན། གཟུང་འཛིན་གཉིས་མེད་ཀྱི་ཡེ་ཤེས་བདེན་པར་ཡོད་པར་ཞལ་
གྱིས་བཞེས་པ་དང་འགལ། འོ་ན་ཁྱོད་རང་གི་ལུགས་ལ་ལུང་དེའི་དོན་གང་ཞེ་ན། དོན་
དམ་གནས་ལུགས་མཐར་ཐུག་གི་དབང་དུ་བྱས་ན། དོན་དམ་པའི་བདེན་པ་གནས་ལུགས་
་85



མཐར་ཐུག་པ་དེ་དོན་དམ་པར་ཡོད་པ་ཡང་མ་ཡིན། ཐ་སྙད་དུ་མེད་པ་ཡང་མ་ཡིན། ཡོད་
མེད་གཉིས་ཀ་ཡང་མ་ཡིན། ཡོད་མེད་གང་ཡང་མ་ཡིན་པ་ཡང་མ་ཡིན། ཞེས་པའི་དོན་དུ།།
དཔལ་ལྡན་ཟླ་བས་འཇུག་འགྲེལ་དུ་བཤད་ཅིང་། དེ་དང་མཐུན་པར། རྗེ་ཙོང་ཁ་པས་་་་
འགྲེལ་བ་སྒྲོན་གསལ་གྱི་མཆན་དུ་བཤད་པ་ལགས། འབྲུ་ཕྱི་མའི་དོན་ནི། ཡོད་མེད་གང་་
རུང་མ་ཡིན་པ་མ་ཡིན། ཞེས་པའི་དོན་ནི། ཆོས་དཀོན་མཆོག་གི་གཞུང་འདིས་ཀྱང་། རྒྱུད་
བླའི་དགོངས་པ་ངོ་བོ་ཉིད་མེད་པར་སྨྲ་བའི་ལུགས་སུ་བཀྲལ་བ་ཡིན་ཏེ། ཆོས་ཉིད་བདེན་
གྲུབ་ཏུ་བཞེད་པའི་མདོ་སྡེ་རྒྱན་སོཊ་སུ། དོན་དམ་བདེན་པ་ཡོད་མིན་དུ་གསུངས་པའི་་་་
དོན་འཆད་པའི་ཚེ། ཀུན་བཏགས་དང་གཞན་དབང་རང་གི་མཚན་ཉིད་ཀྱིས་ཡོད་པ་ཡང་
མ་ཡིན། ཡོངས་གྲུབ་རང་གི་མཚན་ཉིད་ཀྱིས་མེད་པ་ཡང་མ་ཡིན། ཞེས་འཆད་ཀྱི་དོན་དམ་
བདེན་པ་ཡོད་མིན་མེད་མིན་དུ་མི་འཆད་པའི་ཕྱིར། དེ་ལྟར་ཡང་མདོ་སྡེ་རྒྱན་ལས། ཡོད་
མིན་མེད་མིན་དེ་བཞིན་ཉིད་གཞན་ཡིན། །སྐྱེ་དང་འཇིག་མེད་འབྲི་བར་མི་འགྱུར་ཏེ། །
འཕེལ་བ་མེད་ཅིང་རྣམ་པར་དག་པའང་མེད། །རྣམ་པར་དག་གྱུར་དེ་ནི་དོན་དམ་མཚན།།
ཞེས་དོམ་དམ་བདེན་པ་མཚན་ཉིད་ལྔ་ལྡན་དུ་བཤད་དོ། །གཞན་ཡང་། གཟུང་འཛིན་་་་་
གཉིས་མེད་ཀྱི་ཡེ་ཤེས་ཞེས་བྱ་བ་བདེ་བར་གཤེགས་པའི་སྙིང་པོ་མཚན་ཉིད་པ་དེ་ཉིད།
རྟག་པའི་དངོས་པོ་བདེན་གྲུབ་ཏུ་བཞེད་པ་མི་འཐད་དེ། བདེ་གཤེགས་སྙིང་པོ་རྟག་་་་
དངོས་བདེན་གྲུབ་ཏུ་ཡོད་པར་སྟོན་པའི་མདོ་དེ། དགོངས་གཞི་སྟོང་པ་ཉིད་ལ་དགོངས་་་
པ་དང་། དགོས་པ་མུ་སྟེགས་ཀྱི་ལྟ་བ་ལ་ཞེན་པ་རྣམས་ཁ་དྲང་བར་བྱ་བ་དང་། དངོས་ལ་
གནོད་བྱེད་མུ་སྟེགས་ཀྱི་བདག་དང་ཁྱད་པར་གསུངས་པ་སོཊ་ཀྱི་སྒོ་ནས་དྲང་དོན་་་་་་་
དགོངས་པ་ཅན་དུ་བཀྲལ་བ་མི་འཐད་པར་ཐལ། གཟུང་འཛིན་གཉིས་མེད་ཀྱི་ཡེ་ཤེས་ཀྱི་
མིང་ཅན་གྱི་བདེ་གཤེགས་སྙིང་པོ་དེ་ཉིད་སྒྲུབ་པ་རང་དབང་བའི་རྟག་དངོས་དང༌། །
བདེན་གྲུབ་ཏུ་བཞེད་རིགས་པའི་ཕྱིར། དེ་བཞིན་དུ། ཆོས་རྗེ་ས་པཎ་གྱིས་ཀྱང་། སྡོམ་པ་་་
གསུམ་གྱི་རབ་དབྱེར། ཁ་ཅིག་གྲངས་ཅན་ལུགས་བཞིན་དུ། །ཡོད་པའི་དགེ་བ་ཞེས་བྱ་བ། །
རང་བྱུང་དུ་ནི་གྲུབ་པར་འདོད། །དེ་ལ་བདེ་གཤེགས་སྙིང་པོ་ཟེར། །གྲངས་ཅན་ལུགས་་་



འདི་མི་འཐད་པས། །ལུང་དང་རིགས་པས་དགག་པར་བྱ། །ཞེས་བདེ་གཤེགས་སྙིང་པོ་སྒྲུབ་
པ་རང་དབང་བའི་རྟག་དངོས་བདེན་གྲུབ་བཞེད་པ་མུ་སྟེགས་གྲངས་ཅན་གྱི་ལུགས་སུ་་་
བཤད་འདུག་ཇི་ལྟར་ལགས་གཞན་ཡང་། ཚད་ལ་རྣམ་འགྲེལ་ལས། དེ་ཕྱིར་གཉིས་སྟོང་་་
གང་ཡིན་པ། །དེ་ནི་དེ་ཡིའང་དེ་ཉིད་ཡིན། །ཞེས་པའི་སྐབས་ནས་བསྟན་པའི་ལྟ་བ་དེ་ཉིད།
ཐོགས་མེད་སྐུ་མཆེད་བཞེད་པའི་དབུ་མ་ཆེན་པོའི་ལྟ་བ་དེ་ཡིན་ནམ་མིན། གལ་ཏེ་ཡིན་ན་
སློབ་དཔོན་ཆོས་ཀྱི་གྲགས་པ་བཞེད་པའི་ལྟ་བ་མིན་ན། སློབ་དཔོན་ཕྱོགས་གླང་བཞེད་་་་་
པའི་ལྟ་བ་དེ་དབུ་མ་ཆེན་པོའི་ལྟ་བ་མ་ཡིན་པར་འགྱུར་བས། སློབ་དཔོན་ཕྱོགས་གླང་་་་་
འཕགས་པར་བཞེད་པ་དང་། ཕྱོགས་གླང་གི་གཞུང་ནས་བཤད་པའི་ལྟ་བ་དེ་དབུ་མ་ཆེན་ .
པོའི་ལྟ་བ་མ་ཡིན་པར་བཞེད་པ་ཇི་ལྟར་རིགས། རྣམ་འགྲེལ་ལས་བཤད་པའི་ལྟ་བ་དེ་་་་
ཐོགས་མེད་སྐུ་མཆེད་བཞེད་པའི་དབུ་མ་ཆེན་པོའི་ལྟ་བ་ཡིན་ན། རྣམ་འགྲེལ་དབུ་མ་ཆེན་
པོའི་བསྟན་བཅོས་སུ་བཞེད་དགོས་ཤིང་། དེ་ལྟར་བཞེད་པར་ཡང་འདུག་པ། གཟུང་་་་་
འཛིན་གཉིས་མེད་ཀྱི་ཡེ་ཤེས་རྟག་དངོས་སུ་བཞེད་པ་དང་འགལ་ཏེ། མུ་སྟེགས་དབང་་་་་
ཕྱུག་པ་འགོགས་པའི་ཚེ། རྣམ་འགྲེལ་ལས། ཚད་མ་རྟག་པ་ཉིད་ཡོད་མིན། །དངོས་ཡོད་་་
རྟོགས་པ་ཚང་ཕྱིར་དང་། །ཤེས་བྱ་མི་རྟག་པ་ཉིད་ཀྱིས། །དེ་ནི་མི་བརྟན་ཉིད་ཕྱིར་རོ། །
ཞེས་སོཊ་ཀྱི་ཚད་མ་རྟག་པ་ལེགས་པར་བཀག་པའི་ཕྱིར། གཞན་ཡང་། ཚད་མ་མདོ་དང་
སྡེ་བདུན་དུ་རྟག་དངོས་འགོག་པའི་རིགས་པ་ཇི་སྙེད་གསུངས་པ་ཐམས་ཅད་དོན་མེད་ཀྱི་
བཤད་པར་འགྱུར་ཏེ། ཚད་མ་མདོ་དང་སྡེ་བདུན་རང་ལུགས་ལ་རྟག་དངོས་ཞལ་གྱིས་་་་
བཞེས་པའི་ཕྱིར། གལ་ཏེ་གཞུང་དེས་ཐ་སྙད་པའི་ཚད་མ་རྟག་པ་བཀག་པ་ཡིན་གྱི། དོན་
དམ་པའི་ཚད་མ་རྟག་པ་བཀག་པ་མ་ཡིན་པས་སྐྱོན་མེད་དོ་ཞེ་ན། དེ་ལྟ་ན་འབྲེལ་མེད་དུ་
འགྱུར་ཏེ། གཞུང་འདི་ཕྱི་རོལ་པས། དོན་དམ་པའི་ཚད་མ་རྟག་པ་རང་བྱུང་གི་ཀུན་མཁྱེན་
ཁས་བླངས་པ་འགོག་པའི་གཞུང་ཡིན་པའི་ཕྱིར། གཞན་ཡང་ཐེག་པ་ཆེན་པོ་རྒྱུད་བླ་མའི་
ལུགས་ལ་ཡོངས་གྲུབ་སྟོང་གཞིར་བྱས་ནས་གཞན་དབང་ཀུན་རྫོབ་ཀྱི་ཆོས་ཀྱིས་སྟོང་པའི་
གཞན་སྟོང་བསྟན་གྱི། ཆོས་རྣམས་རང་གི་མཚན་ཉིད་ཀྱིས་གྲུབ་པས་སྟོང་པའི་རང་སྟོང་་་
87



རྒྱུད་བླ་མར་མ་བཤད། ཅེས་བཞེད་པར་འདུག་པ་བློ་ཡུལ་དུ་ཡེ་མ་ཤོང་སྟེ། དོན་དམ་་་་་
བདེན་པ་གཞན་ཀུན་རྫོབ་ཀྱི་ཆོས་ཀྱིས་སྟོང་པའི་གཞན་སྟོང་གནས་ལུགས་མཐར་ཐུག་ཏུ་
རྒྱུད་བླ་མའི་གཞུང་གང་གིས་བསྟན། ཞེས་ཞུའོ། །འདི་ལ་ཕྱིས་ཀྱི་ཁ་ཅིག ཡང་དག་མཐའ་
ནི་འདུས་བྱས་ཀྱི། །རྣམ་པ་ཐམས་ཅད་དབེན་པ་སྟེ། །ཞེས་པས་དོན་དམ་བདེན་པ་གཞན་
ཀུན་རྫོབ་ཀྱི་ཆོས་ཀྱིས་སྟོང་པའི་གཞན་སྟོང་གནས་ལུགས་མཐར་ཐུག་ཏུ་བསྟན་ཏོ། །ཞེས་
སྨྲ་བ་ལྟར། རྗེ་ཀརྨ་པ་ཡང་བཞེད་པར་འདུག་པ་དེ་ལྟར་ན། རྩ་བ་ཤེས་རབ་ལས། རྒྱུ་དང་
རྐྱེན་ལས་བྱུང་བ་ཡི། །རང་བཞིན་བྱས་པ་ཅན་དུ་འགྱུར། །རང་བཞིན་བྱས་པ་ཅན་ཞེས་་་
བྱར། །ཇི་ལྟ་བུར་ན་རུང་བར་འགྱུར། །ཞེས་པས་ཀྱང་དོན་དམ་བདེན་པ་གཞན་ཀུན་རྫོབ་
ཀྱི་ཆོས་ཀྱིས་སྟོང་པའི་གཞན་སྟོང་གནས་ལུགས་མཐར་ཐུག་ཏུ་བསྟན་པར་ཐལ། ཡང་དག་
མཐའ་ནི་འདུས་བྱས་ཀྱིས། །རྣམ་པ་ཐམས་ཅད་དབེན་པ་སྟེ། །ཞེས་པས་དེ་འདྲའི་གཞན་
སྟོང་གནས་ལུགས་མཐར་ཐུག་ཏུ་བསྟན་པའི་ཕྱིར། འདོད་ན། རིགས་ཚོགས་སུ་རང་སྟོང་་་
ཁོ་ན་བསྟན་གྱི་གཞན་སྟོང་ཡེ་མ་བསྟན། ཞེས་གསུངས་པ་དང་འགལ་ཞིང་། རིགས་པས་་་
ཀྱང་གནོད་དོ། །དེ་བཞིན་དུ། རྩ་ཤེར། རང་བཞིན་དག་ནི་བཅོས་མིན་དང་། །གཞན་ལ་་་
ལྟོས་པ་མེད་པ་ཡིན། །ཞེས་པས་ཀྱང་དེ་འདྲའི་གཞན་སྟོང་གནས་ལུགས་མཐར་ཐུག་ཏུ་་་
བསྟན་པར་ཐལ། ཡང་དག་མཐའ་ནི་འདུས་བྱས་ཀྱི། །རྣམ་པ་ཐམས་ཅད་དབེན་པ་སྟེ། །
ཞེས་པས་དེ་ལྟར་བསྟན་པའི་ཕྱིར། འཇུག་པའི་རང་འགྲེལ་ལས། དངོས་པོ་བྱས་པ་ཅན་ལ་
མ་རེག་པར་རང་བཞིན་འབའ་ཞིག་མངོན་སུམ་དུ་མཛད་པས་དེ་ཉིད་ཐུགས་སུ་ཆུད་པའི་
ཕྱིར་སངས་རྒྱས་ཞེས་བཤད་དོ། །ཞེས་པས་ཀྱང་དོན་དམ་བདེན་པ་གཞན་ཀུན་རྫོབ་ཀྱི་་་
ཆོས་ཀྱིས་སྟོང་པའི་གཞན་སྟོང་གནས་ལུགས་མཐར་ཐུག་ཏུ་བསྟན་པར་ཐལ། ཡང་དག་་་
མཐའ་ནི་འདུས་བྱས་ཀྱིས། །རྣམ་པ་ཐམས་ཅད་དབེན་པ་སྟེ། །ཞེས་པས་དེ་ལྟར་བསྟན་་་་
པའི་ཕྱིར། འདོད་ན། སྔར་བཞིན་ངོ་བོ་ཉིད་མེད་པར་སྨྲ་བའི་གཞུང་དུ་གཞན་སྟོང་གི་་་་
གནས་ལུགས་མཐར་ཐུག་མ་བསྟན་པར་བཞེད་པ་དང་འགལ་ཞིང་། ཡང་ཕྱིས་ཀྱི་ཁ་ཅིག་
བླ་མེད་ཆོས་ཀྱིས་སྟོང་མ་ཡིན། །ཞེས་པས་དོན་དམ་བདེན་པ་གཟུང་འཛིན་གཉིས་མེད་ཀྱི་
88



ཡེ་ཤེས་དེ་གནས་ལུགས་མཐར་ཐུག་དང་དེ་ཁོ་རང་གིས་མི་སྟོང་ཞིང་། གཞན་ཀུན་རྫོབ་ཀྱི་
ཆོས་ཀྱིས་སྟོང་པའི་གནས་ལུགས་མཐར་ཐུག་ཏུ་བསྟན་པ་ཡིན་ནོ། །ཞེས་སྨྲ་བ་བཞིན་ཊཱིཀྐ་
འདིར་ཡང་བཞེད་པར་འདུག་པས། གང་དེ་གནས་ལུགས་མཐར་ཐུག་གཞན་སྟོང་དུ་་་་་
བསྟན་གྱི། རང་སྟོང་དུ་མ་བསྟན་པ་ལ་མི་ཕན་ཏེ། གཞུང་དེ་ཇོ་ནང་པས་སེམས་ཅན་་་་་་
ཐམས་ཅད་ཀྱི་རྒྱུད་ལ་སྟོབས་སོགས་སངས་རྒྱས་ཀྱི་ཆོས་རྣམས་རང་ཆས་སུ་ཡོད་པའི་ཤེས་
བྱེད་དུ་དྲངས་ལ། ཁོ་བོ་ཅག་གི་ལུགས་ལ་བདེ་གཤེགས་སྙིང་པོ་རྒྱུད་ལྡན་གྱི་གང་ཟག་དེ། །
བླ་ན་མེད་པའི་སངས་རྒྱས་ཀྱི་ཆོས་སྟོབས་སོཊ་འབྱུང་རུང་གི་ཡོན་ཏན་དང་ལྡན་པར་་་་་
སྟོན་པ་ཡིན་པས་འབྲེལ་ཡོད་པར་མ་གོ་ལགས་དོན་བསྡུ་ན། རྒྱུད་བླར་གཞན་སྟོང་གི་སྟོང་
ཉིད་བདེན་གྲུབ་བསྟན་པ་མི་འཐད་པར་ཐལ། དེར་དབུ་མ་རིགས་ཚོགས་ནས་བཤད་པའི་
སྟོང་ཉིད་ཕྲ་མོ་དང་ཁྱད་པར་མེད་པར་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་་་་
པས་སྟོང་ཉིད་དེ་ཉིད་གནས་ལུགས་མཐར་ཐུག་ཏུ་མདོ་རྒྱས་འབྲིང་བསྡུས་གསུམ་དང་།
དེ་བཞིན་གཤེགས་པས་སྙིང་པོའི་མདོ་ལས་ཁྱད་པར་མེད་པར་གསལ་བར་བསྟན་པར་་་
འཕཊ་པ་ཐོགས་མེད་ཀྱིས་རྒྱུད་བླའི་འགྲེལ་པར་བཤད་པའི་ཕྱིར། དེ་ལྟར་ཡང་འཕགས་པ་
ཐོགས་མེད་ཀྱི་རྒྱུད་བླའི་འགྲེལ་བར། བྱིས་པ་རྣམས་ཀྱི་ཉོན་མོངས་པ་དང་། ལས་དང་སྐྱེ་
བའི་ཀུན་ནས་ཉོན་མོངས་པ་འདི་དག་ནི། ཁམས་གཅིག་ཡང་དག་པ་ཇི་ལྟ་བ་བཞིན་དུ་མ་
ཤེས་པས་རབ་ཏུ་འཇུག་གོ། །དེ་ཡང་ཇི་ལྟར་ཡོངས་སུ་བཙལ་བ་ན་དེའི་རྒྱུ་མཚན་ནམ།
དམིགས་པ་འགའ་ཡང་མི་མཐོང་བ་དེ་ལྟར་བལྟ་བར་བྱའོ། །གང་གི་ཚེ་རྒྱུ་མཚན་དང་་་་
དམིགས་པ་འགའ་ཡང་མི་མཐོང་བ་དེའི་ཚེ་ཡང་དག་པ་མཐོང་བ་ཡིན་ནོ། །དེ་ལྟར་ཆོས་་
དེ་དག་དེ་བཞིན་གཤེགས་པས་མཉམ་པ་ཉིད་ཀྱིས་མཉམ་པར་མངོན་པར་རྫོགས་པར་་་་་
སངས་རྒྱས་སོ། །གང་ཞིག་དེ་ལྟར་མེད་པའི་རྒྱུ་མཚན་གྱི་དམིགས་པ་མ་མཐོང་བའི་ཕྱིར་་་
དང༌། ཡོད་པ་ཡང་དག་པ་ཇི་ལྟ་བ་བཞིན་དུ་གྱུར་པ་དོན་དམ་པའི་བདེན་པ་མཐོང་བའི་
ཕྱིར། དེ་གཉིས་ཀ་གསལ་བ་མེད་པ་དང་། བཞག་པ་མེད་པར་མཉམ་པ་ཉིད་ཀྱི་ཡེ་ཤེས་ཀྱི་
ཆོས་ཐམས་ཅད་མཉམ་པ་ཉིད་དུ་མངོན་པར་རྫོགས་པར་བྱང་ཆུབ་པ་དེ་ནི། གང་ཞིག་་་



སྐྱེས་པས་ཅིག་ཤོས་གཏན་བྲལ་བ་དང་། མེད་པར་རྟོགས་པར་འགྱུར་པར་དེ་ཁོ་ནར་་་་་་
མཐོང་བའི་གེགས་ཀྱི་ཉེས་པ་འདི་མཐའ་དག་གི་གཉེན་པོར་རིགས་པར་བྱའོ། །ཆོས་ཀྱི་སྐུ་
ཐོབ་པའི་རྒྱུ་རྣམ་པར་རྟོག་པ་མེད་པའི་ཡེ་ཤེས་མཐོང་བ་དང་སྒོམ་པའི་ལམ་དེ་ཡང་རྒྱས་
པར་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་རྗེས་སུ་འབྲངས་ཏེ། མདོ་ཇི་ལྟ་བ་བཞིན་དུ་་་་་
རྟོགས་པར་བྱའོ་ཞེས་གནས་ལུགས་མཐར་ཐུག་དང་དེ་རྟོགས་པའི་ཡེ་ཤེས་མཐོང་སྒོམ་གྱི་
ལམ་གྱིས་བསྡུས་པ་རྣམས། ཤེར་ཕྱིན་གྱི་མདོ་ཇི་ལྟ་བ་བཞིན་རྟོགས་པར་བྱ་བར་གསུངས་
འདུག་པས། རྒྱུད་བླ་མ་རྩ་འགྲེལ་གཉིས་ཀའི་དགོངས་པ་ངོ་བོ་ཉིད་མེད་པར་སྨྲ་བ་ཐལ་་་
འགྱུར་བའི་ལུགས་སུ་བསྟན་འདུག་པ་འདི་རྣམས་ལ་འབྲུ་ཇི་ལྟར་གནང་། ལུང་དེ་ལ་འབྲུ་
སྣོན་ཞུས་ན། བྱིས་པ་རྣམས་ཀྱི་ཉོན་མོངས་པ་དང་། ལས་དང་སྐྱེ་བའི་ཀུན་ནས་ཉོན་་་་་་
མོངས་པ་དེ་དག་ནི་ཡང་དག་པ་ཇི་ལྟ་བ་བཞིན་མ་ཤེས་པ་ལས་རབ་ཏུ་འདུག་གོ། །ཞེས་་
པས་ནི། འཁོར་བ་ལས་གྲོལ་བ་ཐོབ་པ་ལ། ཁམས་བདེ་བར་གཤེགས་པའི་སྙིང་པོ་དྲི་མ་་་་
དང་བཅས་པའི་སེམས་ཀྱི་ཆོས་ཉིད་མངོན་སུམ་རྟོགས་པའི་ཡེ་ཤེས་ཐོབ་དགོས་པར་་་་་
བསྟན་པས་འཕགས་པ་ཡིན་ན། སྟོང་ཉིད་རྟོགས་དགོས་པ་དབུ་མ་ཐལ་འགྱུར་བའི་ཐུན་་
མོང་མ་ཡིན་པའི་གྲུབ་མཐའ་དེ་འདིར་ཡང་བཞེད་པར་བསྟན། གལ་ཏེ་འགྲེལ་པ་འདི་
མདོ་སྡེ་རྒྱན་དང་དགོངས་པ་གཅིག་ན། འཁོར་བ་ལས་གྲོལ་བ་ལ་སྟོང་ཉིད་རྟོགས་དགོས་
པའི་བཤད་པ་འདི་འོང་དོན་མེད་དེ། མདོ་སྡེ་རྒྱན་རྩ་འགྲེལ་གྱི་ལུགས་ལ་ཐེག་དམན་་་་་
འཕཊ་པས་ཆོས་ཀྱི་བདག་མེད་རྟོགས་པའི་གྲུབ་མཐའ་ཞལ་གྱིས་བཞེས་པའི་ཕྱིར། འགྲེལ་
པར། དེ་ཡང་ཇི་ལྟར་ཡོངས་སུ་བཙལ་བ་ན་དེའི་རྒྱུ་མཚན་ནམ། དམིཊ་པ་འགའ་ཡང་མི་
མཐོང་བ་དེ་ལྟར་བལྟ་བར་བྱའོ། །གང་གི་ཚེ། རྒྱུ་མཚན་ནམ་དམིགས་པ་འགའ་ཡང་མི་་་
མཐོང་བ་དེའི་ཚེ། ཡང་དག་པ་མཐོང་བ་ཡིན་ནོ། །ཞེས་པ་འདི་ལས། ཆོས་ཐམས་ཅད་ཁོ་
རང་གི་ཐ་སྙད་བཏགས་པའི་དོན་བཙལ་བའི་ཚེ། མ་རྙེད་པ་ཆོས་ཐམས་ཅད་ཀྱི་གནས་་་
ལུགས་མཐར་ཐུག་ཏུ་བསྟན་པ་ཡིན་ཏེ། དེ་ཡང་ཇི་ལྟར་ཡོངས་སུ་བཙལ་བ་ན་དེའི་རྒྱུ་་་
མཚན། དམིགས་པ་འགའ་ཡང་མ་མཐོང་བ་དེ་ལྟར་བལྟ་བར་བྱའོ། །ཞེས་གསལ་བར་་་་་
90



གསུངས་སོ། །དེའི་རྗེས་སུ་འགྲེལ་བ་དེར། ཆོས་དེ་དག་དེ་བཞིན་གཤེགས་པས་མཉམ་པ་
ཉིད་ཀྱི་མཉམ་པར་མངོན་པར་རྫོགས་པར་སངས་རྒྱས་སོ། །ཞེས་པས་དེ་བཞིན་གཤེགས་་
པས་ཆོས་ཐམས་ཅད་བདེན་སྟོང་དུ་མཉམ་པར་གཟིགས་ནས་མངོན་པར་རྫོགས་པར་་་་་
སངས་རྒྱས་སོ། །ཞེས་གསུངས་པས། གཟུང་འཛིན་གཉིས་མེད་ཀྱི་ཡེ་ཤེས་བདེན་གྲུབ་ཏུ་ག་
ལ་བཞེད་སྙམ་དུ་སེམས་ལགས་ཡང་དེ་ཉིད་ལས། དེ་གཉིས་ཀ་བསལ་བ་མེད་པ་དང་།
བཞག་པ་མེད་པར་མཉམ་པ་ཉིད་ཀྱི་ཡེ་ཤེས་ཀྱིས་ཆོས་ཐམས་ཅད་མཉམ་པ་ཉིད་དུ་་་་་་
མངོན་པར་རྫོགས་པར་བྱང་ཆུབ་པ། ཞེས་པ་དེ་བཞིན་གཤེགས་པས་ཆོས་ཐམས་ཅད་་་་་
བདེན་སྟོང་དུ་མཉམ་པར་གཟིགས་པ་ལ་མི་མཛད་ན། ཤེས་རབ་ཀྱི་ཕ་རོལ་ཏུ་ཕྱིན་པའི་་་
མདོ་ཇི་ལྟ་བ་བཞིན་དུ་རྟོགས་པར་བྱའོ། །ཞེས་གསུངས་པ་དང་ཇི་ལྟར་མི་འགལ། དེས་ན་
ལུང་འདིས་ཆོས་རྣམས་ཀྱི་གནས་ལུགས་དང་། དེ་རྟོགས་པའི་མཐོང་སྒོམ་གྱི་ལམ་ལ་སོཊ་
པ། ཤེར་ཕྱིན་གྱི་མདོ་ཇི་ལྟ་བ་བཞིན་དུ་རྟོགས་པར་བྱའོ་ཞེས་གསུངས་པ་འདི་ཁོ་བོ་ཅག་
གི་ལུང་ཡིན་པས། རྒྱུད་བླ་མ་དང་དབུ་མ་རིགས་ཚོགས་དགོངས་པ་གཅིག་པས་ཤེར་ཕྱིན་
གྱི་མདོ་དང་རྒྱུད་བླ་མ་དགོངས་པ་གཅིག་པ་འདི་ལེགས་པར་བཤད་པ་ཆེན་པོར་གོ་ལགས།
ཡང་། རྗེ་ཀརྨ་པས་མཛད་པའི་ཊཱིཀྐ་འདིར། འགྲེལ་པ་དོན་གསལ་ལས་ཀྱང་། དོན་དམ་་་་
བདེན་པ་གཞན་ཀུན་རྫོབ་ཀྱི་ཆོས་ཀྱིས་སྟོང་པ་གནས་ལུཊ་མཐར་ཐུག་ཏུ་བསྟན་པ་ཡིན་ཏེ།
ཆོས་ཀྱི་གཞན་གྱི་ངོ་བོ་ཉིད། །རང་རང་ངོ་བོས་སྟོང་པའི་ཕྱིར། །ཞེས་པ་འདིས་དེ་འདྲའི་་
གཞན་སྟོང་གནས་ལུགས་མཐར་ཐུག་ཏུ་བསྟན་པའི་ཕྱིར། ཞེས་གསུང་བ་གནང་འདུག་པ་
འདི་ཡང་མི་འཐད་དེ། འདིའི་དོན་བྱེད་པ་བོ་གཞན་གྱིས་སྟོང་པའི་སྟོང་པ་ཉིད་ལ། ཆོས་
ཀྱི་གཞན་གྱི་ངོ་བོ་ཉིད། །ཞེས་སྟོང་གཞི་ངོས་བཟུང་ནས། དེ་བདེན་གྲུབ་ཀྱིས་སྟོང་པ་་་་་
གཞན་གྱི་ངོ་བོ་སྟོང་ཉིད་ཡིན་ནོ། །ཞེས་རང་སྟོང་འཆད་བྱེད་ཡིན་པའི་ཕྱིར་ཏེ། ཆོས་ཀྱི་་
གཞན་གྱི་ངོ་བོ་ཉིད། །རང་རང་ངོ་བོས་སྟོང་པའི་ཕྱིར། །ཞེས་གསུངས་པའི་ཕྱིར། དེ་ལྟ་མ་
ཡིན་ན་དབུ་མ་འཇུག་པ་ལས། སངས་རྒྱས་རྣམས་ནི་བྱུང་བའམ། །མ་བྱུང་ཡང་རུང་དངོས་
སུ་ནི། །དངོས་པོ་ཀུན་གྱི་སྟོང་པ་ཉིད། །གཞན་གྱི་དངོས་པོར་རབ་ཏུ་བསྒྲཊ། །ཡང་དག་་་



མཐའ་དང་དེ་བཞིན་ཉིད། །དེ་གཞན་དངོས་པོའི་སྟོང་ཉིད་དོ། །ཞེས་པའི་གཞུང་འདིས་་
ཀྱང་གཞན་སྟོང་གི་དབུ་མ་ཆེན་པོ་དེ་བསྟན་པར་ཐལ། འགྲེལ་པ་དོན་གསལ་ལས། ཆོས་ཀྱི་
གཞན་གྱི་ངོ་བོ་ཉིད། །ཅེས་སོགས་ཀྱིས་གནས་ལུགས་མཐར་ཐུག་དེ་བསྟན་པའི་ཕྱིར། །
འདོད་ན། ངོ་བོ་ཉིད་མེད་པར་སྨྲ་བའི་གཞུང་དུ་རང་སྟོང་མེད་དགག་ཙམ་ཞིག་བསྟན་གྱི།
གཞན་མ་ཡིན་པའི་དེ་བཞིན་ཉིད་ཅེས་པའི་མིང་ཅན་གྱི་གནས་ལུཊ་མཐར་ཐུག་མ་བསྟན་
པར་བཞེད་པ་དང་འགལ་ལོ། །དེ་བཞིན་དུ་ཡུམ་རྒྱས་འབྲིང་བསྡུས་གསུམ་ལས་ཀྱང་། །
གཞན་མ་ཡིན་པའི་དེ་བཞིན་ཉིད། །ཅེས་པའི་གནས་ལུཊ་མཐར་ཐུག་དེ་དངོས་སུ་བསྟན་
པར་ཐལ། དེ་ལས་གཞན་གྱིས་ངོ་བོ་སྟོང་པ་ཉིད་དངོས་སུ་བསྟན་པ་གང་ཞིག གཞན་གྱི་ངོ་
བོ་སྟོང་པ་ཉིད་ཀྱི་དོན་དེ་གཞན་སྟོང་ལ་བྱེད་རིགས་པའི་ཕྱིར། རྟགས་རྣམས་ཞལ་གྱིས་་་་
བཞེས། འདོད་ན། ཡུམ་གྱི་མདོ་ལས་གཞན་ཡིན་པའི་དེ་བཞིན་ཉིད་ཅེས་པའི་མིང་ཅན་གྱི་
གཞན་སྟོང་དངོས་སུ་མ་བསྟན་པར་བཞེད་པ་དང་འགལ་ལོ། །གཞན་ཡང་། གཞན་མ་ཡིན་
པའི་དེ་བཞིན་ཉིད་ཅེས་པ་གཞན་སྟོང་གི་དབུ་མ་ཆེན་པོ་དེ། ཤེར་ཕྱིན་བརྒྱ་རྩ་བརྒྱད་པ་
དང་། འཕཊ་པ་ཕྱོགས་ཀྱི་གླང་པོས་བརྒྱད་སྟོང་དོན་བསྡུས་ལས་དངོས་སུ་བཤད་དོ། །ཅེས་
གསུང་བ་ལ་འདི་ལྟར་འབུལ་སྟེ། ཡུམ་རྒྱས་འབྲིང་བསྡུས་གསུམ་ལས། དོན་དམ་བདེན་པ་
གཞན་ཀུན་རྫོབ་ཀྱི་ཆོས་ཀྱིས་སྟོང་པའི་གཞན་སྟོང་དེ་གནས་ལུཊ་མཐར་ཐུག་ཏུ་དངོས་སུ་
བསྟན་པར་ཐལ། དེས་ཡུམ་རྒྱས་འབྲིང་བསྡུས་གསུམ་གྱི་དངོས་བསྟན་སྟོང་ཉིད་ཀྱི་རིམ་པ་
དེ་རྣམ་བརྫུན་གྱི་དབུ་མ་ཆེན་པོར་འགྲེལ་པ་གང་ཞིག སློབ་དཔོན་ཕྱོགས་གླང་དེས། དོན་
དམ་བདེན་པ་གཞན་ཀུན་རྫོབ་ཀྱི་ཆོས་ཀྱིས་སྟོང་པའི་གཞན་སྟོང་གནས་ལུཊ་མཐུར་ཐུག་
ཏུ་བཞེད་པའི་ཕྱིར། རྟགས་རྣམས་ཊིཀྐར་ཞལ་གྱིས་བཞེས། འདོད་ན། ཡུམ་རྒྱས་འབྲིང་་་
བསྡུས་གསུམ་ལས། བཞེད་པ་ལྟར་གྱི་གཞན་སྟོང་ཆེན་མོ་དངོས་སུ་མ་བསྟན་ཅིང་ཆད་་་་་
སྟོང་མེད་དགག་ཙམ་ཞིག་བསྟན་ནོ། །ཞེས་ཊིཀྐར་གསུངས་པ་དང་འགལ། ཡང་བརྒྱད་་་་
སྟོང་དོན་བསྡུ་སྒྲ་ཇི་བཞིན་པར་བཞེད་པ་དང་། སྔར་བཤད་པ་ལྟར་གྱི་གཞན་སྟོང་ཆེན་མོ་
གནས་ལུགས་མཐར་ཐུག་ཏུ་བཞེད་པ་ལ། དྲི་བ་འདི་ཞུ་སྟེ། བརྒྱད་སྟོང་དོན་བསྡུར་སྟོང་
92



ཉིད་བཅུ་དྲུག་གི་རྣམ་གཞག་མཛད་ཅིང་། དེ་ཡང་སྟོང་ཉིད་མཚན་ཉིད་པར་བསྒྲུབས་ནས།
བརྒྱད་སྟོང་པའི་དགོངས་པ་བཀྲལ་འདུག་པ། ནང་སྟོང་པ་ཉིད་ཀྱི་སྟོང་གཞི་ཆོས་ཅན་་་་
གང་ཡིན། ཞེས་ཀར་ཊཱིཀ་ལ་ཞུ་ཞིང་། གཙོ་བོར་ཇོ་ནང་པ་དང་། ཆོས་རྗེ་ཤཱཀ་མཆོག་པ་ལ་
ཞུའོ། །མིག་སོཊ་ནང་གི་དབང་པོ་དྲུག་པོ་དེ་ནང་སྟོང་པ་ཉིད་ཀྱི་སྟོང་གཞི་ཆོས་ཅན་ནོ་ཞེ་
ན། ནང་སྟོང་པ་ཉིད་ཆོས་ཅན། ཁྱོད་དོན་དམ་པ་གཞན་ཀུན་རྫོབ་པའི་ཆོས་ཀྱིས་སྟོང་པའི་
སྟོང་པ་ཉིད་ཡིན་པར་ཐལ། ཁྱོད་སྟོང་ཉིད་མཚན་ཉིད་པ་ཡིན་པའི་ཕྱིར། ཁྱབ་པ་ཁས་་་་་
བླངས་རྟགས་སློབ་དཔོན་ཕྱོགས་གླང་གི་བརྒྱད་སྟོང་དོན་བསྡུ་དང་། དེའི་འགྲེལ་པ་སློབ་
དཔོན་དཀོན་མཆོག་འབངས་ཀྱིས་མཛད་པར། སྟོང་ཉིད་བཅུ་དྲུག་ཏུ་ཕྱེ་ནས་གསལ་བར་
བཤད་དོ། །ཀུན་མཁྱེན་ཇོ་ནང་པ་ལན་ཅི་གསུང་། ང་གལ་ཏེ་ཕྱོགས་གླང་ལ་མི་རྩིའོ་ཞེ་ན།
འོ་ན་དབྱིག་གཉེན་ལ་རྩི་མི་རིགས་པར་ཐལ། ཕྱོགས་གླང་ལ་རྩི་མི་རིགས་པའི་ཕྱིར། འདོད་
ན། ཁྱེད་རང་གི་དབུ་མ་ཆེན་མོ་ཐོགས་མེད་སྐུ་མཆེད་བཞེད་པའི་ལྟ་བ་དེ་ཁས་ལེན་གྱི། ཟླ་
གྲགས་དང་སེང་བཟང་འདོད་པའི་རང་སྟོང་ངན་པ་དེ་ཁས་མི་ལེན། ཞེས་ཁམ་ཆེན་པོ་
གསུང་བ་དེ་དྲན་པར་མཛོད་ཅིག ད་དུང་ཁྱེད་རང་ཇོ་ནང་པ་ལ་འདི་འདྲི་བར་བྱ་སྟེ། ཕྱི་
སྟོང་པ་ཉིད་ཀྱི་སྟོང་གཞི་ཆོས་ཅན་དེ་གང་ཡིན། གཟུཊ་ཕུང་ཡིན་ནོ། །ཞེ་ན། ཕྱི་སྟོང་པ་་་
ཉིད་ཆོས་ཅན། ཁྱོད་དོན་དམ་བདེན་པ་གཞན་ཀུན་རྫོབ་ཀྱིས་སྟོང་པ་ཉིད་ཡིན་པར་ཐལ།
ཁྱོད་སྟོང་ཉིད་མཚན་ཉིད་པ་ཡིན་པའི་ཕྱིར། ཁྱབ་པ་ཁས་བླངས་རྟགས་མ་གྲུབ་ན། སྔར་་
བཞིན། སློབ་དཔོན་ཕྱོགས་གླང་གིས་སྟོང་ཉིད་མཚན་ཉིད་པར་བཤད་ཅིང་། སློབ་དཔོན་
དབྱིག་གཉེན་ཁྱེད་རང་གི་རྒྱབ་རྟེན་དུ་སྤྱན་དྲངས་པ་མ་ལཊ་སམ། རྩ་བར་འདོད་ན། །
གཟུཊ་ཕུང་དོན་དམ་བདེན་པར་ཐལ། འདོད་པའི་ཕྱིར། དངོས་པོ་སྟོང་པ་ཉིད་ཀྱི་སྟོང་་་་
གཞི་ཆོས་ཅན་དེ་གང་ཡིན། ཕུང་པོ་ལྔ་ཡིན་ནོ། །ཞེ་ན། འོ་ན་ཁྱེད་ཀྱིས་གཞན་སྟོང་ཆེན་་་
མོའི་སྟོང་གཞི་དོམ་དམ་བདེན་པ་ཁོ་ནར་བཤད་པ་དང་འགལ་ལོ། ། །
ཡང་འདུས་བྱས་སྟོང་པ་ཉིད་ཀྱི་སྟོང་གཞི་ཆོས་ཅན་དེ་གང་ཡིན། འདུས་བྱས་སྟོང་པ་
ཉིད། ཅེས་པའི་སྟོང་ཉིད་ཅིག་ཡོད་དམ་མེད། གལ་ཏེ་ཡོད་ན། དོན་དོན་བདེན་པ་འདུས་
༣



བྱས་ཡིན་པར་ཐལ། སྟོང་ཉིད་ཡིན་ན་གཞན་སྟོང་ཆེན་མོ་ཡིན་པས་ཁྱབ། གཞན་སྟོང་ཆེན་
མོའི་སྟོང་གཞི་ཆོས་ཅན་ཡིན་ན་དོན་དམ་བདེན་པ་ཡིན་དགོས་པའི་ཕྱིར། རྟགས་ཐམས་་་
ཅད་སོང་། འདོད་ན། དོན་དམ་བདེན་པ་ཆོས་ཅན། མི་རྟག་པ་ཡིན་པར་ཐལ། འདུས་བྱས་
ཡིན་པའི་ཕྱིར། མ་ཁྱབ་ན། གསུང་རབ་སྤྱི་འགྲོ་ལ་འདུས་བྱས་ཐམས་ཅད་མི་རྟག་པར་ལྟ་
བ་སོཊ་ཕྱག་རྒྱ་བཞི་དང༌། འདུལ་བའི་སྡེ་སྣོད་དུ་འདུས་བྱས་ཐམས་ཅད་མི་རྟག་པར་ལྟ་་
བ་སོཊ་ཕྱག་རྒྱ་གསུམ་གྱིས་གསུང་རབ་ཐམས་ཅད་རྒྱས་བཏབ་པ་ཇི་ལྟར་ལགས། འདོད་ན།
ཁྱེད་རང་གི་གཟུང་འཛིན་གཉིས་མེད་ཀྱི་ཡེ་ཤེས་དོན་དམ་བདེན་པ་བསྒྲུབ་པ་རང་དབང་
བའི་རྟག་དངོས་སུ་བཤད་པ་དང་འགལ་ལོ། །དེ་བཞིན་དུ། སྟོང་ཉིད་ལྷག་མ་ལ་སྟོང་གཞི་
ཆོས་ཅན་དོན་དམ་བདེན་པ་འབའ་ཞིག་ཏུ་འདུག་མི་འདུག་གཟིཊ ་མཛོད། གལ་ཏེ་ཤེར་་
ཕྱིན་གྱི་མདོ་ཁས་མི་ལེན་པས་སྟོང་ཉིད་བཅུ་དྲུག་གི་རྣམ་གཞག་མི་འདོད་དོ། །ཞེ་ན། རྒྱུད་
སྡེ་མང་པོར་སྟོང་ཉིད་བཅུ་དྲུག་རྣམ་པར་དག་པའི་དག་ཆ་བཤད་པ་དེ་གང་ཡིན། སློབ་་་
དཔོན་ཕྱོགས་གླང་གིས་སྟོང་ཉིད་བཅུ་དྲུག་ཡུམ་རྒྱས་འབྲིང་བསྡུས་གསུམ་གྱི་དགོངས་་་་
པར་འགྲེལ་ཚུལ་དེ་གང་ཞེ་ན། དེའི་དོན་ཡོད་དེ། མིག་སོགས་ནང་གི་སྐྱེ་མཆེད་རྣམས་རང་
འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་མ་གྲུབ་པ་ནང་སྟོང་པ་ཉིད་དང་། །
གཟུགས་སོཊ་ཕྱིའི་སྐྱེ་མཆེད་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་མ་
གྲུབ་པ་དང་། རང་བརྗོད་པའི་སྒྲ་འཇུག་པའི་མཇུག་གཞིར་རང་གི་མཚན་ཉིད་ཀྱིས་མ་་་་
གྲུབ་པ་ཕྱི་སྟོང་པ་ཉིད་དང་དབང་རྟེན་ཁོག་པ་ལྟ་བུ་རང་འཛིན་རྟོག་པའི་ཞེན་གཞིར་་་་
རང་གི་མཚན་ཉིད་ཀྱིས་མ་གྲུབ་པ་དང་། རང་བརྗོད་པའི་སྒྲ་འཇུག་པའི་འཇུག་གཞིར་་་
རང་གི་མཚན་ཉིད་ཀྱིས་མ་གྲུབ་པ་ཕྱི་སྟོང་པ་ཉིད་དུ་འཇོག དེས་གཞན་རྣམས་ལའང་་་་
རིགས་འགྲེ། འདི་ནི་རྗེ་ཙོང་ཁ་པའི་ལེགས་བཤད་ཡིན་ཏེ། དེ་ལྟ་མ་ཡིན་ན། རྣལ་འབྱོར་་་
སྤྱོད་པ་པས་སྟོང་ཉིད་བཅུ་དྲུག་འཆད་མི་ཤེས་པའི་ཕྱིར། བརྒྱད་སྟོང་དོན་བསྡུའི་འགྲེལ་་
པ་སློབ་དཀོན་མཆོག་འབངས་ཀྱིས་མཛད་པ་ལས། མིང་ནི་གང་དང་གང་གིས་སུ། །ཆོས་་
རྣམས་གང་དང་གང་བརྗོད་པ། །དེ་ནི་དེ་ལ་ཡོད་མ་ཡིན། །དེ་ནི་ཆོས་རྣམས་ཆོས་ཉིད་དོ། །
94



ཞེས་པའི་སྲིད་པ་འཕོ་བའི་མདོ་དྲངས་ནས་བཤད་དོ། །འོ་ན་འདི་འདྲའི་སྟོང་ཉིད་རྣམས་
རང་སྟོང་ཡིན་ནམ་གཞན་སྟོང་ཡིན་ཞེ་ན། འདི་རྣམས་ཀྱང་རང་སྟོང་དུ་སློབ་དཔོན་་་་་
ཕྱོགས་གླང་བཞེད་ལ་དེར་མ་ཟད་མདོ་སྡེ་དགོངས་འགྲེལ་གྱི་དངོས་བསྟན་གྱི་སྟོང་ཉིད་་་
ཀྱང་རང་སྟོང་ཁོ་ནར་ལུགས་དེ་གཞིར་བྱས་ནས་འཇོག་གོ། །ཞེས་སྨྲ་བར་བྱེད་ལེགས། ཡང་
ཊཱིཀྐར་ཡུམ་རྒྱས་འབྲིང་བསྡུས་གསུམ་དང་མངོན་རྟོགས་རྒྱན་གྱི་དགོངས་པ་འགྲེལ་བའི་་
བསྟན་བཅོས་འགྲེལ་བ་དོན་གསལ་ལས་མཆོག་ཏུ་གྱུར་པའི་འགྲེལ་པ་གཞན་མ་བྱུང་ཞེས་
གསུང་བ་དང་། ཡུམ་རྒྱས་འབྲིས་བསྡུས་པ་གསུམ་ལས་ཆད་སྟོང་མེད་དགག་ཙམ་ཞིག་་་་
བསྟན་གྱི། སྔར་བཤད་པའི་གཞན་སྟོང་ཆེན་མོ་བདེན་གྲུབ་དེ་མ་བསྟན་པར་བཞེད་པ་་་་
དང་། འགྲེལ་པ་དོན་གསལ་གྱིས་དེ་འདྲའི་སྟོང་ཉིད་བདེན་གྲུབ་ཏུ་བསྟན་པར་འདོད་པ་
ཡང་ནང་འགལ་བ་སེམས་ལཊ། ཡང་ཤེར་ཕྱིན་བརྒྱ་རྩ་བརྒྱད་པ་ལས་གཞན་སྟོང་དངོས་་
སུ་བསྟན་གསུང་བ་ལ། ཡུམ་རྒྱས་འབྲིང་བསྡུས་གསུམ་ལས་དོན་དམ་བདེན་པ་གཞན་ཀུན་
རྫོབ་ཀྱི་ཆོས་ཀྱིས་སྟོང་དེ་དངོས་སུ་བསྟན་པར་ཐལ། ཤེར་ཕྱིན་གྱི་མདོ་ལས་དེ་འདྲའི་་་་་
གཞན་སྟོང་དངོས་སུ་བསྟན་པའི་ཕྱིར། མ་གྲུབ་ན་སོང་། དེར་ཐལ། ཤེར་ཕྱིན་བརྒྱ་རྩ་་་་་
བརྒྱད་པ་ལས་དེ་ལྟར་བསྟན་པའི་ཕྱིར། རྟགས་ཞལ་གྱིས་བཞེས། རྩ་བར་འདོད་ན། ཡུམ་་
རྒྱས་འབྲིང་བསྡུས་གསུམ་ལས་ཆད་སྟོང་མེད་དགག་ཙམ་ཞིག་དངོས་སུ་བསྟན་གྱི། གཞན་
སྟོང་ཆེན་མོ་དངོས་སུ་མ་བསྟན་པར་ཊཱིཀྐར་བཤད་པ་དང་འགལ་ལོ། །ཡང་ཡུམ་རྒྱས་་་་་
འབྲིང་བསྡུས་གསུམ་གྱི་ཐོས་བསམ་གྱིས་གཏན་ལ་འབེབས་པའི་ཡུལ་སྟོང་ཉིད་མེད་་་་་་
དགག་ཙམ་ཞིག་བསྟན་གྱི། སྒོམ་པས་ཉམས་སུ་མྱོང་བྱའི་སྟོང་ཉིད་མ་བསྟན། སྒོམ་པས་་་
ཉམས་སུ་མྱོང་བྱའི་སྟོང་ཉིད་བདེན་གྲུབ་དེ་འཁོར་ལོ་ཐ་མ་ནས་བསྟན་པ་མིན་ཏེ། བཞི་་་
བརྒྱ་པ་ལས། བསོད་ནམས་མིན་པ་དང་པོར་ཟློག །བར་དུ་བདག་ནི་ཟློག་པར་བྱེད། །ཐ་་་
མར་ལྟ་ཞིག་ཀུན་ཟློག་པ། །གང་གིས་ཤེས་དེ་མཁས་པ་ཡིན། །ཞེས་གསུངས་པའི་ཕྱིར། ཞེས་
ཟེར་བ་མང་ཡང་འཐད་པ་ཡིན་ཏེ། ཐོས་བསམ་གྱིས་བདེན་མེད་གཏན་ལ་ཕབ་ནས། སྒོམ་
པའི་ཚེ་སྟོང་ཉིད་བདེན་གྲུབ་ལ་རྩེ་གཅིག་ཏུ་མཉམ་པར་འཇོག་པ་ནི། ཐོས་བསམ་སྒོམ་་་
95



གསུམ་འབྲེལ་མེད་དུ་སོང་། སྒོམ་ཚུལ་ཕྱིན་ཅི་ལོག་པ་ཡིན་ཏེ། ཐོས་བསམ་གྱིས་གང་གཏན་
ལ་ཕབ་པ་དེ་སྒོམ་པས་ཉམས་སུ་མི་ལེན། གང་སྒོམ་པས་ཉམས་སུ་ལེན་པ་དེ་ཐོས་བསམ་་
གྱིས་གཏན་ལ་མི་འབེབས་པའི་ཕྱིར། ཐོས་བསམ་གྱིས་གཏན་ལ་ཕབ་པའི་ཡུལ་དང་། སྒོམ་
པས་ཉམས་སུ་ལེན་པའི་ཡུལ་དོན་གཅིག་པ་ངེས་པར་དགོས་ཏེ། དཔེར་ན། རྣལ་འབྱོར་གྱི་
སའི་སྐབས་སུ། དེ་ལ་སྐྱེ་བ་དང་འཇིག་པས་སྟོང་བའི་ཕྱིར། ཞེས་པས། བསམ་བྱུང་གི་རིག་
པ་བསྟན་ནས། བདག་མེད་དོ་སྙམ་དུ་བསྒོམས་པས། ཞེས་པས་སྒོམ་བྱུང་གི་རྣལ་འབྱོར་་་་
བསྟན་པ་དང༌། སྔོན་པོ་དང་དེའི་བློ་དག་ལྷན་ཅིག་དམིཊ་པ་ངེས་པའི་ཕྱིར། ཞེས་པས་་་་
བསམ་བྱུང་གི་རིག་པ་བསྟན་ནས། འདི་ནི་སེམས་ཙམ་ཁོ་ན་ཡིན་གྱི། ཕྱི་རོལ་གྱི་དོན་མེད་
དེ་ཞེས་པས་སྒོམ་བྱུང་གི་རྣལ་འབྱོར་བསྟན་པ་དང་། དེ་ཡང་རྟེན་ཅིང་འབྲེལ་བར་འབྱུང་
བ་ཡིན་པའི་ཕྱིར། སྒྱུ་མ་བཞིན་དུ་ངོ་བོ་ཉིད་མེད་པ་སྟེ། ཞེས་པས་བསམ་བྱུང་གི་རིག་པ་
བསྟན་ནས། ཡང་དག་པར་ན་གཅིག་ཏུ་དངོས་པོ་དང་དངོས་པོ་མེད་པ་ལ་སོཊ་པར་རྟག་
པའི་ངོ་བོ་དང་བྲལ་བ་ཡིན་ནོ། །སྙམ་དུ་སྒོམས་པས། ཞེས་པས་སྒོམ་བྱུང་གི་རྣལ་འབྱོར་་་
བསྟན་པ་བཞིན་ནོ། །འདི་དང་འདྲ་བར་གསུང་རབ་ཐམས་ཅད་དུ་ཐོས་བསམ་སྒོམ་་་་་
གསུམ་གྱི་ཡུལ་མི་འགལ་བར་བཤད་ཀྱི། འགལ་བ་འདི་འདྲ་གསུང་རབ་གང་དུ་ཡང་མ་་་་
བཤད་པས། ཡུམ་རྒྱས་འབྲིང་བསྡུས་གསུམ་གྱི་ཐོས་བསམ་གྱིས་གཏན་ལ་འབེབས་པའི་
ཡུལ་གྱི་དབང་དུ་བྱས་ནས་ཆོས་ཐམས་ཅད་བདེན་མེད་དུ་གཏན་ལ་འབེབས། འཁོར་ལོ་་
ཐ་མར་སྒོམ་པས་ཉམས་ལེན་གྱི་དབང་དུ་བྱས་ནས་སྟོང་ཉིད་བདེན་གྲུབ་བསྟན་ཅེས་ཆོས་
རྗེ་ཤཱཀ་མཆོག་པ་བཞེད་པ་འདི་འདྲ་རྒྱལ་བའི་གསུང་རབ་ཀྱི་དགོངས་པ་གཏན་མིན་པར་
འདུག་སྙམ་ལགས། དེ་ལྟར་ཡང་། དགེ་བའི་བཤེས་གཉེན་ཆེན་པོ་པོ་ཏོ་བའི་བེ་བུམ་སྔོན་
པོ་ལས། ཁ་ཅིག་ཐོས་བསམ་དུས་སུ་རིག་པས། །རང་བཞིན་མེད་པ་གཏན་ལ་ཕབ་ནས། །
སྒོམ་དུས་མི་རྟོག་འབའ་ཞིག་སྒོམ་ཟེར། །དེ་ལྟ་ན་ནི་འབྲེལ་མེད་སྟོང་ཉིད། །ལོགས་སུ་སྒོམ་
ཕྱིར་གཉེན་པོར་མི་འགྱུར། །ཞེས་སོགས་གསུངས། གཟུང་འཛིན་གཉིས་མེད་ཀྱི་ཡེ་ཤེས་་་
བདེན་གྲུབ་གནས་ལུཊ་མཐར་ཐུག་ཏུ་བཞེད་པ་འདི་གྲུབ་ཐོབ་གོང་མ་རྣམས་ཀྱི་བཞེད་པ་
96



མ་ཡིན་ཏེ། རྣལ་འབྱོར་གྱི་དབང་ཕྱུག་རྗེ་མི་ལ་རས་པས་ཀྱང་། གཟུཊ་ནས་རྣམ་མཁྱེན་གྱི་
བར་གྱི་ཆོས་ཐམས་ཅད་དོན་དམ་པར་མེད་པ་གནས་ལུགས་མཐུར་ཐུག་ཡིན་པ་དང་། ཐ་
སྙད་དུ་ཆོས་ཐམས་ཅད་ཡོད་པར་འཇོག་མ་ཐུབ་ན་ཆད་ལྟར་འགྱུར་བར་གསུངས་པ་ཡིན་
ཏེ། རྗེ་མི་ལས། ཁྱེད་བློ་དམན་རྣམས་ཀྱི་བསམ་ངོ་དང༌། །བསྟུན་ནས་ཀུན་མཁྱེན་སངས་་་
རྒྱས་ཀྱིས། །ཐམས་ཅད་ཡོད་ཅེས་གསུངས་པ་ཡིན། །དོན་དམ་བདེན་པའི་དབང་དུ་ནི། །
བགེགས་ལས་སངས་རྒྱས་ཉིད་ཀྱང་མེད། །སྒོམ་པ་པོ་མེད་བསྒོམ་བྱ་མེད། །བགྲོད་བྱ་་་་
དང་ལམ་རྟགས་མེད། །འབྲས་བུ་སྐུ་དང་ཡེ་ཤེས་མེད། །དེ་ཕྱིར་མྱ་ངན་འདས་པ་མེད། །
མིང་དང་ཚིག་གིས་བཏགས་པ་ཙམ། །ཁམས་གསུམ་བརྟན་དང་གཡོ་བར་བཅས། །གདོད་
ནས་མ་གྲུབ་སྐྱེ་བ་མེད། །གཞི་མེད་ལྷན་ཅིག་སྐྱེས་པའང་མེད། །ལས་དང་ལས་ཀྱི་རྣམ་སྨིན་
མེད། །དེ་ཕྱིར་འཁོར་བའི་མིང་ཡང་མེད། །མཐར་ཐུག་དོན་ལ་དེ་ལྟར་གདའ། །ཞེས་འབྲས་
བུ་སྐུ་དང་ཡེ་ཤེས་སོགས་དོན་དམ་པར་མེད་པར་གསུངས་ན། གཟུང་འཛིན་གཉིས་མེད་་
ཀྱི་ཡེ་ཤེས་བདེན་པར་གྲུབ་པ་ཇི་ལྟར་འཇོག་ཐུབ་ལཊ། ཐ་སྙད་དུ་ཡོད་པས་ཡོད་གོ་ཆོད་་་
པ་ཡང་། རྗེ་མི་ལས་གསུངས་ཏེ། ཨེ་མ་སེམས་ཅན་མེད་གྱུར་ན། །དུས་གསུམ་སངས་རྒྱས་་་
ཅི་ལས་བྱུང༌། །རྒྱུ་མེད་འབྲས་བུ་མི་སྲིད་པས། །ཀུན་རྫོབ་བདེན་པའི་དབང་དུ་ནི། །འཁོར་
བ་དང་ནི་མྱ་ངན་འདས། །ཐམས་ཅད་ཡོད་ཅེས་ཐུབ་པས་གསུངས། །ཡོད་པ་དངོས་པོར་
སྣང་བ་དང༌། །མེད་པ་སྟོང་པའི་ཆོས་ཉིད་གཉིས། །ངོ་བོ་དབྱེར་མེད་རོ་གཅིག་པས། །རང་
རིག་གཞན་རིག་ཡོད་མིན་ཏེ། །ཐམས་ཅད་ཟུང་འཇུག་ཡངས་པ་ཡིན། །དེ་ལྟར་རྟོཊ་པའི་
མཁས་པ་ཡིས། །རྣམ་ཤེས་མ་མཐོང་ཡེ་ཤེས་མཐོང་། །སེམས་ཅན་མ་མཐོང་སངས་རྒྱས་་་
མཐོང་། །ཆོས་ཅན་མ་མཐོང་ཆོས་ཉིད་མཐོང་། །ཞེས་སོགས་གསུངས་ཏེ། ཀླུ་སྒྲུབ་ཡབ་སྲས་
རྣམས་དང་། རྗེ་མི་ལ་དང་། རྗེ་ཙོང་ཁ་པ་རྣམས་དགོངས་པ་གཅིག་དང་། དབྱངས་གཅིག་
ཏུ་འདུག་ལཊ། རྣམ་ཤེས་མ་མཐོང་ཡེ་ཤེས་མཐོང༌། །ཞེས་པའི་དོན་གང་ཡིན་ཞེ་ན།
འཕགས་པའི་མཉམ་གཞག་ཡེ་ཤེས་ཀྱིས་སྟོང་ཉིད་མངོན་སུམ་དུ་གཟིཊ་པའི་གཟིཊ་ངོར་
རྣམ་ཤེས་འཁྲུལ་པ་ལ་སྣང་བ་དེ་མ་མཐོང་། ཡེ་ཤེས་མ་འཁྲུལ་བ་ལ་སྣང་བ་དེ་མཐོང་། །
97



ཞེས་པའི་དོན་ཡིན། ཡེ་ཤེས་དེས་ཆོས་ཉིད་གཟིཊ་པའི་གཟིཊ་ངོར་ཆོས་ཅན་མེད་ཆོས་་་་
ཉིད་ཡོད་ཅེས་པ། དེའི་གཟིཊ་ངོར་སེམས་ཅན་མེད། སངས་རྒྱས་ཏེ་ཆོས་སྐུའི་མིང་ཅན་གྱི་
སྟོང་ཉིད་ཡོད་ཅེས་སོགས་ཀྱི་དོན་ཡིན་པ་འཕཊ་པ་ཐོཊ་མེད་ཀྱི་རྒྱུད་བླ་མའི་འགྲེལ་པར།
མདོ་དྲངས་པ་ལས། སྤྲིན་མཐོང་མཁའ་ལ་ཉི་བཞིན་འདིར་ཁྱོད་ཕྱོགས་གཅིག་བློ་གྲོས་ཅན། །
བློ་མིག་དག་པའི་འཕཊ་རྣམས་ཀྱིས་ཀྱང་ཐམས་ཅད་མཐོང་བ་ལགས། །ཞེས་པ་དང་་་་
དགོངས་པ་གཅིག་པར་འདུག་ལགས། རྗེ་མར་པའི་ཞལ་ནས་ཀྱང་། ཤར་ཆུ་བོ་གངྒཱའི་ས་
འགྲམ་དུ་ཕྱིན། །རྗེ་མི་ཏྲི་ཆེན་པོའི་བཀའ་དྲིན་གྱིས། །གཞི་ཆོས་ཉིད་སྐྱེ་བ་མེད་པར་རྟོགས།།
སེམས་སྟོང་པ་ཉིད་ལ་སྦར་ཟིན་བྱས། །དོན་སྤྲོས་བྲལ་གཉུག་མའི་ངོ་བོ་མཐོང་། །སྐུ་གསུམ་
མ་དང་མངོན་དུ་མཇལ། །མི་ཁོ་བོའི་སྤྲོས་པ་དེ་ནས་ཆོད། །ཅེས་གསུངས་པ་འདི་ཡང་རྗེ་མི་
ལས་ཇི་ལྟར་གསུངས་པ་དང་མཐུན་པ་ཡིན་ཏེ། དེའི་དོན་ནི། རྗེ་མི་ཏྲི་པ་ཆེན་པོའི་བཀའ་
དྲིན་གྱིས། སེམས་དོན་དམ་པར་སྐྱེ་མེད་འགག་མེད་དུ་རྟོཊ་པས་སེམས་ཀྱི་གཉུག་མའི་ངོ་
བོ་ཞེས་སེམས་བདེན་པས་སྟོང་པའི་སེམས་ཀྱི་ཆོས་ཉིད་སྟོང་ཉིད་ལ་སྦར་ཟིན་བྱས་ཏེ།
རྫོགས་རིམ་གྱི་ལམ་ཟབ་མོ་དང་སྦྲེལ་ནས་བསྒོམས་པས་སྤྱིར་སྐུ་གསུམ་དང་ཁྱད་པར་ཆོས་
སྐུའི་མིང་ཅན། འོད་གསལ་མ་བུ་འཕྲོད་པ་ཅིག་བྱུང་བ་དེ་ཡང་། རྗེ་མི་ཏྲི་བ་ཆེན་པོའི་་་་
བཀའ་དྲིན་ཡིན་ཅེས་པའོ། །དེས་ན་རྗེ་མར་བ་དང་རྗེ་བཙུན་མི་ལ་དཔོན་སློབ་ཀྱི་ལྟ་བའི་
མཚམས་དཔལ་ལྡན་ཟླ་བ་གྲཊ་པའི་ལྟ་བ་དང་མཐུན་པ་ཁོ་ན་ཡིན་ཏེ། རྗེ་མི་ཏྲི་ཆེན་པོ་་་
དཔལ་ལྡན་ཟླ་བ་གྲཊ་པའི་ལུགས་ལས་གཞན་གྱིས་སྟོང་ཉིད་ཁོང་དུ་ཆུད་མི་ནུས་པར་་་་་
བཞེད་པ་ལ། རྗེ་མར་པ་རྗེ་བཙུན་མི་ཏྲི་པ་ལ་ཚད་མར་བཟུང་ནས་དེའི་ལྟ་བ་དེ་ཉིད་ཞལ་
གྱིས་བཞེས་པ་ཡིན་པའི་ཕྱིར། དེ་ལྟར་ཡང་། མི་ཏྲི་པའི་དེ་ཁོ་ན་ཉིད་བཅུ་བ་ལས། དེ་་་་
བཞིན་ཉིད་ནི་ཤེས་འདོད་པས། །རྣམ་བཅས་མ་ཡིན་རྣམ་མེད་མིན། །བླ་མའི་ངག་གིས་མ་
བརྒྱན་པའི། །དབུ་མའང་འབྲིང་པོ་ཙམ་ཞིག་ཡིན། །ཞེས་གསུངས། དེའི་དོན་ནི། ཉན་ཐོས་
སྡེ་པ་ལ། རྣམ་བཅས་མདོ་སྡེ་པ་དང་། རྣམ་མེད་བྱེ་བྲག་སྨྲ་བ་དང་། སེམས་ཙམ་པའི་་་་་
དབང་དུ་བྱས་ན། རྣམ་བཅས་རྣམ་བདེན་པ་དང་། རྣམ་མེད་རྣམ་བརྫུན་པ་དང་། རྣལ་་་
98



འབྱོར་སྤྱོད་པའི་དབུ་མ་པའི་དབང་དུ་བྱས་ན་རྣམ་བདེན་ལུགས་ཀྱི་དབུ་མ་པ་དང་། རྣམ་
བརྫུན་ལུགས་ཀྱི་དབུ་མ་པ་རྣམས་ཀྱི་ལུཊ་བླང་བར་བྱ་བ་མ་ཡིན་ཏེ། ཀླུ་སྒྲུབ་འཕཊ་པ་ལྷ་
ཟླ་བ་གྲགས་པ་ལ་སོགས་པའི་བླ་མ་དམ་པའི་མན་ངག་གིས་མ་བརྒྱན་པའི་དབུ་མ་རྣམས་
ནི་འབྲིང་པོ་ཙམ་ཞིག་ཡིན་ནོ། །ཞེས་པའི་དོན་ཡིན་པ་རྩ་བས་གསལ་བར་བསྟན་འདུག་པ།
མངོན་རྟོཊ་རྒྱན་འགྲེལ་པ་དང་བཅས་པའི་དངོས་པོ་རྣམ་བརྫུན་ལུཊ་ཀྱི་དབུ་མ་ཆེན་པོར་
འགྲེལ་ལ་དེའི་གོང་ན་དབུ་མ་ཆེན་པོ་མེད་གསུང་བ། རྗེ་མི་ཏྲི་པ་ཆེན་པོའི་གསུང་དང་་་་
ཅུང་མི་མཐུན་པ་འདུག་པ་ཇི་ལྟར་ལགས་རྗེ་ཙོང་ཁ་པའི་བཞེད་པ་ལ། དབུ་མ་ཐལ་རང་
གཉིས་ཀྱི་ལྟ་བ་ལ་མཐོ་དམན་གྱི་ཁྱད་པར་ཡོད་པར་བཞེད་པ་ཡིན་ལ། དེ་ཉིད་རྗེ་མི་ཏྲི་་་
པའི་བཞེད་པ་རྩོད་མེད་ཡིན་པ་ལུང་འདིས་གསལ་བར་བསྟན། དཔལ་ལྡན་ཨ་ཏི་ཤའི་་་་
ཞལ་ནས་ཀྱང༌། ཀླུ་སྒྲུབ་སློབ་མ་ཟླ་གྲགས་ཡིན། །དེ་ལས་བརྒྱུད་པའི་མན་ངག་ལས། །
སངས་རྒྱས་ཡོད་ཀྱིས་གཞན་དུ་མིན། །ཞེས་མཁས་གྲུབ་ཚད་ལྡན་ཐམས་ཅད་ཀྱིས་དཔལ་་
ལྡན་ཟླ་བའི་ལུཊ་ལ་བསྔཊ་པ་རྒྱ་ཆེན་པོ་མཛད་པ་དང་མཐུན་པར། རྗེ་རྐརྨ་པ་བསྟན་པའི་
མངའ་བདག་ཡིན་པས་དཔལ་ལྡན་ཟླ་བ་གྲཊ་པ་སོཊ་ཤིང་རྟ་ཆེན་པོ་ཚད་ལྡན་རྣམས་ཀྱི་
གཞུང་ལུཊ་དར་བའི་རྣམ་དཀར་གྱི་འཕྲིན་ལས་གོང་འཕེལ་དུ་གནང་དགོས། རྒྱ་གར་གྱི་
མཁས་གྲུབ་རྣམས་དཔལ་ལྡན་ཟླ་བ་གྲཊ་པའི་མཚན་ནས་སྨོས་ཏེ་འགོག་མཁན་སུ་ཡང་མ་
བྱུང་ཞིང་བླ་མ་རྡོ་རྗེ་གདན་པ་སོཊ་པཎྜི་ཏ་རྣམས་ཀྱིས་བསྟོད་པ་མཛད་པའི་ཚེ་ཡང་།
འཇམ་དཔལ་སྐུའི་སྤྲུལ་པར་འཁྲུངས། །ཀླུ་སྒྲུབ་དགོངས་པ་ཐུཊ་སུ་ཆུད། །ཟླ་བ་གྲཊ་པ་་་་
ཞེས་བྱ་བའི། །བླ་མ་དེ་ལ་ཕྱག་འཚལ་ལོ། །ཞེས་བསྟོད་ཅིང་། དཔལ་ལྡན་ཟླ་བ་གྲཊ་པའི་ཆེ་
བ་བརྗོད་པའི་ཚེ། དཔལ་ལྡན་ཟླ་བ་གྲཊ་པ་ནི། །སྟོབས་ལྡན་རྡོ་རྗེ་སེངྒེ་ཞོན། །དུ་རུ་ཁའི་་་
དམག་བཟློག་ནས། །ཤི་བསད་མེད་པ་ངོ་མཚར་ཆེ། །ཞེས་པཎྜི་ཏ་རྣམས་ཀྱིས་ཆེ་བརྗོད་ཁོ་
ན་མཛད་པ་དང་། པ་ཚབ་ཉི་མ་གྲཊ་ལ་སོཊ་པའི་བོད་ཀྱི་མཁས་པ་རྣམས་ཀྱིས་ཀྱང་། །
དཔལ་ལྡན་ཟླ་བ་གྲཊ་པ། ཐེག་པ་མཆོག་ལ་ཐུཊ་གཞོལ་བ་མི་འཕྲོཊ་པའི་མཁྱེན་རབ་དང་།
ཐུཊ་རྗེ་མངའ་བ་རི་མོར་བྲིས་པའི་བ་དྲིས་མ་ལས་འོ་མ་བཞོས་པས་སེམས་ཅན་གྱི་བདེན་



པར་ཞེན་པ་བཟློག་པར་མཛད་པ། ཞེས་སོཊ་གསུངས་སོ། །གཞན་ཡང་། དབུ་མ་འཇུག་པ་
ནས་བཤད་པའི་སྟོང་ཉིད་མེད་དགག་ཆད་སྟོང་ལ་སྐྱེལ་རིཊ་ན། འགྲེལ་པ་སྒྲོན་གསལ་་
ནས་བཤད་པའི་སྟོང་ཉིད་ཆད་སྟོང་ཡིན་ནམ་མིན། མ་ཡིན་ན་ཟླ་བ་གྲཊ་པའི་གཞུང་ནས་
བཤད་པའི་སྟོང་ཉིད་ཆད་སྟོང་ཡིན་པ་དང་འགལ། གལ་ཏེ་འགྲེལ་པ་སྒྲོན་གསལ་ནས་་་་
བཤད་པའི་སྟོང་ཉིད་དེ་ཆད་སྟོང་ཡིན་ན་རྗེ་ནཱ་རོ་པ་བཞེད་པའི་སྟོང་ཉིད་དེ་ཡང་ཆད་་་
སྟོང་ཡིན་པར་ཐལ། རྗེ་ནཱ་རོ་པ་ཟླ་བའི་ཞབས་ལ་རྡོ་རྗེ་འཆང་དང་འདྲ་བར་ཚད་མར་་་
འཛིན་པ་གང་ཞིག་འགྲེལ་པ་སྒྲོན་གསལ་ལས་བཤད་པའི་སྟོང་ཉིད་ཆད་སྟོང་ཡིན་པའི་་་
ཕྱིར། རྟགས་དང་པོ་གྲུབ་སྟེ། རྗེ་ནཱ་རོ་པ་རང་གི་གཞུང་དུ། སྒྲོན་མ་གསལ་བའི་རྗེས་འབྲང་
ནས། །ཀླུ་སྒྲུབ་མན་ངག་བཤད་པ་ཡིན། །ཞེས་དང༌། སློབ་དཔོན་ཀླུ་སྒྲུབ་འཕགས་པ་ལྷ། །
ཀླུའི་བྱང་ཆུབ་ཤཱཀྱ་བཤེས། །ཟླ་བ་གྲགས་པ་ལ་སོགས་པའི། །མན་ངག་རིམ་པ་ལ་བརྟེན་་་་
ནས། །བདག་གིས་བགྱིས། ཞེས་ནཱ་རོ་པ་རང་གི་གཞུང་དུ་གསལ་བར་བཤད་དོ། །གལ་ཏེ་་
ཟླ་བ་གྲགས་པ་གསང་སྔགས་ལ་མ་ཞུགས་གོང་དུ་ངེས་དོན་མ་གོ་བ་ལ་སྔགས་ལ་ཞུགས་་་
ནས་ངེས་དོན་གོ་བ་ཡིན་པས། སྐྱོན་མེད་དོ། །ཞེས་ཟེར་ན་འཁྲུལ་པ་ཡིན་ཏེ། སྒྲོན་གསལ་་
ལས། སེམས་དང་དངོས་པོ་ཐ་དད་པ་ཡོད་དམ་ཞེ་ན། ཆོས་མེད་ཅེས་བྱ་བ་གསུངས་ཏེ།
དངོས་པོ་རྣམས་ཀྱི་ངོ་བོ་ཉིད་མེད་པའོ། །ཆོས་ཉིད་འགའ་ཞིག་ཡོད་དམ་ཞེ་ན། ཆོས་ཉིད་
མེད་པའོ། །ཞེས་སོཊ་འཇུག་པ་རྩ་འགྲེལ་ཇི་ལྟ་བ་བཞིན་དུ། ཆོས་ཐམས་ཅད་ངོ་བོ་ཉིད་་་
ཀྱིས་མེད་པ་གནས་ལུགས་མཐར་ཐུག་ཏུ་གསལ་བར་བཤད་དོ། །ཆོས་ཉིད་མེད་ཅེས་པ་་་
ཡང་ཆོས་ཉིད་ངོ་བོ་ཉིད་ཀྱིས་མེད་པར་བསྟན་པའོ། །དེར་མ་ཟད་དུས་འཁོར་རྒྱུད་འགྲེལ་
ལས། དེ་བཞིན་གཤེགས་པའི་ཡེ་ཤེས་ནི། ཆོས་ཐམས་ཅད་རང་བཞིན་མེད་པར་རྟོགས་པ་
སྟེ། དངོས་པོ་མེད་པའི་མཚན་ཉིད་ཤིན་ཏུ་གཉིད་ལོག་པའི་སེམས་ནི་མིན་ནོ། །ཞེས་ཆོས་
ཐམས་ཅད་རང་བཞིན་གྱིས་མེད་པ་གནས་ལུགས་མཐར་ཐུག་དང་། གནས་ལུགས་ཀྱི་དོན་
ལ་མཉམ་པར་འཇོག་པའི་ཚེ། ཅི་ཡང་ཡིད་ལ་མི་བྱེད་པ་སྒོམ་དུ་མི་རུང་བར་གསལ་བར་
བཤད་དོ། །དེས་ན་ཊཱིཀྐར་སྔགས་ཀྱི་རྒྱུད་སྡེ་ནས་དོན་དམ་བདེན་པ་དངོས་པོ་བཤད་་་་་
_100



གསུང་བ་འདུག་པ། རྒྱུད་སྡེ་གང་དུ་བཤད་གསལ་བར་གནང་དགོས། འོ་ན་ཟླ་བ་གྲགས་པ་
ཀླུ་སྒྲུབ་ཀྱི་དངོས་སློབ་ཡིན་ནམ་མིན། ཞེ་ན། འདི་ལ་ཆོས་རྗེ་གོ་བོ་བ་ན་རེ། ཟླ་བ་གྲགས་པ་
ཀླུ་སྒྲུབ་ཀྱི་དངོས་སློབ་མ་ཡིན་ཏེ། དབུ་མ་འཇུག་པའི་རང་འགྲེལ་ལས། གནས་བརྟན་་་་་་
དབྱིག་གཉེན་དང་། ཕྱོགས་ཀྱི་གླང་པོ་དང་། ཆོས་སྐྱོང་ལ་སོགས་པ་བསྟན་བཅོས་རྣམས་ཀྱི་
མཛད་པ་པོ་བྱོན་ཟིན་པར་གྱུར་པ་དེ་དག་གིས་ཀྱང་ཡི་གེ་ཙམ་ཐོས་པས་འཇིགས་སྟེ། སྟོང་
པ་ཉིད་ཕྱིན་ཅི་མ་ལོག་པར་སྟོན་པ་འདི་ཡོངས་སུ་སྤངས་སམ་ཞེ་ན། དེ་སྐད་དུ་སྨྲའོ། །ཞེས་
དཔལ་ལྡན་ཟླ་བ་གྲགས་པའི་དུས་སུ། དབྱིག་གཉེན་དང་། ཕྱོགས་གླང་ལ་སོགས་པ་སྔོན་་
བྱོན་ཟིན་པར་བཤད་ཅིང་། མགོན་པོ་ཀླུ་སྒྲུབ་ཀྱིས་དགུང་ལོ་ལྔ་བརྒྱ་བཞེས་པའི་དུས་སུ་་་
ཐོགས་མེད་སྐུ་མཆེད་འཁྲུངས་པའི་ཕྱིར། ཟེར་བ་ནི་ཁོ་རང་གིས་ཡེ་མ་དགོངས་པ་ཡིན་ཏེ།
མགོན་པོ་ཀླུ་སྒྲུབ་འཛམ་བུ་གླིང་དུ་ལོ་དྲུག་བརྒྱ་བཞུགས། དཔལ་ལྡན་ཟླ་བ་གྲཊ་པ་མགོན་
པོ་ཀླུ་སྒྲུབ་ཀྱི་སྐུ་ཚེའི་སྨད་ཀྱི་དངོས་སློབ་ཡིན་པའི་ཕྱིར། མགོན་པོ་ཀླུ་སྒྲུབ་འཛམ་བུ་གླིང་་
དུ་ལོ་དྲུག་བརྒྱ་བཞུགས་པར་འཇམ་དཔལ་རྩ་རྒྱུད་ལས་གསུངས་པ་སྦས་ནས། ཀུན་སློང་་
སྐྱོན་ཅན་གྱིས་དགག་བཞག་བྱས་པ་ལ་དགོས་པ་ཅི་ཞིག་ཡོད། ཆོས་རྗེ་གོ་རམ་པ་ཟེར་བ་་
འདིས། རྗེ་ཙོང་ཁ་པ་ལ་ངན་སྨྲས་དཔག་ཏུ་མེད་པ་བྱས་ནས། ཁོང་རང་གི་གྲུབ་མཐའ་་་
ནང་འགལ་གྱི་ཕུང་པོ་འབའ་ཞིག་ལབ་པ་ལ་དགག་བཞག་ཅིག་བྱེད་པ་ཡོད་པས། མཁས་
པ་རྣམས་ཀྱིས་དབང་པོ་མཛད་དུ་གསོལ། དོན་དྲིལ་ན། དཔལ་ལྡན་ཟླ་བ་གྲགས་པ། མགོན་
པོ་ཀླུ་སྒྲུབ་ཀྱི་དངོས་སློབ་ཏུ་དཔལ་ལྡན་ཟླ་བ་རང་ཉིད་ཀྱིས་གསུངས་པ་ཡིན་ཏེ། སྒྲོན་་་་་
གསལ་ལས། སངས་རྒྱས་ཀུན་གྱི་རིམ་གཉིས་གནས་ཀྱིས་རྒྱས་བཏབ་པ་དེ་ནི་ཀླུ་སྒྲུབ་ལས་
རྙེད་པ། ཁྱབ་བདག་དཔལ་ལྡན་རྡོ་རྗེ་སེམས་དཔར་བཏུད་དེ་ཟླ་བ་གྲགས་པས་རིམ་་་་
བཞིན་བཤད། །ཅེས་དང་། པཎྜི་ཏ་སྐལ་ལྡན་གྲགས་པས་ཀྱང་། དཔལ་ལྡན་ཀླུ་སྒྲུབ་ལས་་་
རྙེད་པ། །ཞེས་བྱ་བ་སྨོས་ཏེ། དེས་ནི་དཔལ་ལྡན་ཀླུ་སྒྲུབ་ཀྱི་ཞལ་སྔ་ནས་ཀྱི་དངོས་སློབ་ཉིད་
དུ་བསྟན་གྱི། བརྒྱུད་པས་ནི་མ་ཡིན་ནོ། །ཞེས་དང་། སྒྲོན་མ་རབ་གསལ་ལས། ཀོང་ཀ་ན་ཡི་
གྲོང་ཁྱེར་དུ། །དཔལ་གྱི་རི་བོའི་རྩེ་མོར་ནི། །སྐྱེ་བོས་དབེན་པའི་གནས་ཉིད་དུ། །དང་པོ་དེ་
།01



ལ་བྱས་གནས་ནས། །མི་དང་ལྷ་ཡི་བདག་པོར་མཚུངས། །མཆོག་ཏུ་གྱུར་བའི་ཆོས་གསུངས་
པའི། །སྒྲ་གཅན་འཛིན་གྱི་ཞལ་སྔ་ནས། །ས་སྟེང་འདི་ན་རྒྱལ་གྱུར་ཅིག །བརྙེས་པ་དེ་ལས་
དེ་ཉིད་ནི། །ཐེག་ཆེན་རྣལ་འབྱོར་པས་ཐོས་པས། །ས་ཐོབ་གཞན་གྱི་དོན་ལ་བརྩོན། །དཔལ་
ལྡན་ཀླུ་སྒྲུབ་རྒྱལ་གྱུར་ཅིག །དེ་ལས་དེ་ཉིད་རིན་ཆེན་ནི། །ཐོབ་པའི་འཇིག་རྟེན་གསུམ་དུ་
གྲགས། །འདུས་པ་རྒྱ་མཚོའི་ཕ་རོལ་ཕྱིན། །ཟླ་གྲགས་གསལ་བྱེད་རྒྱལ་གྱུར་ཅིག །ཅེས་་་་་
གསུངས་ཤིང་། དེའི་འགྲེལ་པར། པཎྜི་ཏ་ཀུ་མཱ་རས། འདིས་ནི་ཀླུ་སྒྲུབ་ཀྱི་སློབ་མ་ཡིན་པ། །
ཉིད་ཀྱིས་མན་ངག་དང་ལྡན་པར་བསྟན་ཏོ། །ཞེས་གསུངས་པའི་ཕྱིར། གཟུང་འཛིན་་་་་
གཉིས་མེད་ཀྱེ་ཡེ་ཤེས་གནས་ལུགས་མཐར་ཐུག་ཡིན་པ་དང་། དེ་ཉིད་དོན་དམ་པར་ཡོད་
པ་དང་། རྟག་པའི་དངོས་པོ་ཡིན་པ་འདི། ཡུམ་རྒྱས་འབྲིང་བསྡུས་གསུམ་དང་། ཀླུ་སྒྲུབ་ཀྱི་
རིགས་ཚོགས་ཀྱི་དགོངས་པ་མ་ཡིན་ཀྱང་། འཁོར་ལོ་ཐ་མའི་དགོངས་པ་ཡིན་ཞིང་། བྱམས་
ཆོས་སྡེ་ལྔ་དང་། ཐོགས་མེད་སྐུ་མཆེད་ཀྱི་གཞུང་དང་། ཁྱད་པར་དུ་མགོན་པོ་ཀླུ་སྒྲུབ་ཀྱི་་
བསྟོད་ཚོགས་ཀྱི་དགོངས་པ་མཐར་ཐུག་པ་ཡིན་ནོ། །གསུང་བ་འདི་བློ་ཡུལ་དུ་ཡེ་མ་ཤོང་་
བས། དེ་ལྟར་གསུངས་པ་བསྟོད་ཚོགས་ཀྱི་དགོངས་པ་མ་ཡིན་པའི་ཚུལ་ལ། ཆོས་དབྱིངས་
བསྟོད་པའི་དགོངས་པ་མ་ཡིན་པ་དང་། བསམ་གྱིས་མི་ཁྱབ་པར་བསྟོད་པའི་དགོངས་པ་
མིན་པ་དང་། དཔེ་མེད་པར་བསྟོད་པའི་དགོངས་པ་མ་ཡིན་པ་དང་། འཇིག་རྟེན་ལས་་་
འདས་པར་བསྟོད་པའི་དགོངས་པ་མ་ཡིན་པ་དང་། བསྟོད་པ་ལས་འདས་པར་བསྟོད་་་་
པའི་དགོངས་པ་མ་ཡིན་པ་དང་། སེམས་ཀྱི་རྡོ་རྗེ་ལ་བསྟོད་པའི་དགོངས་པ་མ་ཡིན་པ་་་་
དང་། བསྟོད་ཚོགས་ལྷག་མ་རྣམས་ཀྱི་དགོངས་པ་མ་ཡིན་པར་སྒྲུབ་པའོ། །དང་པོ་ནི། ཆོས་
དབྱིངས་བསྟོད་པ་ལས་ཆོས་ཐམས་ཅད་རང་བཞིན་མེད་པར་གནས་ལུགས་མཐར་ཐུག་་
ཏུ་གསུངས་ཀྱི། གཟུང་འཛིན་གཉིས་མེད་ཀྱི་ཡེ་ཤེས་གནས་ལུགས་མཐར་ཐུག་ཏུ་མ་་་་་
གསུངས་ཏེ། དེ་ཉིད་ལས། མི་རྟག་སྡུག་བསྔལ་སྟོང་པ་ཞེས། །བྱ་བ་གསུམ་པོས་སེམས་སྦྱོང་
བྱེད། །མཆོག་ཏུ་སེམས་ནི་སྦྱོང་བྱེད་པའི། །ཆོས་ནི་རང་བཞིན་མེད་པ་ཡིན། །ཞེས་ཐེག་པ་
ཐུན་མོང་བ་ལ་གྲགས་པའི་མི་རྟག་སྡུག་བསྔལ་སྟོང་བདག་མེད་གསུམ་བསྒོམས་པས་སྟོང་
102



ཉིད་ཕྲ་མོ་རྟོགས་པའི་ལྟ་བའི་རྒྱུ་དེ་སྨིན་བྱེད་དུ་འགྱུར་ཡང་། ཉོན་མོངས་པའི་ས་བོན་་་་
སྤོང་མི་ནུས། ཆོས་ཐམས་ཅད་རང་བཞིན་མེད་པར་རྟོགས་པའི་ཤེས་རབ་ཀྱིས་ཉོན་མོངས་
ཀྱི་ས་བོན་སྤོང་ནུས་པས་ཉོན་མོངས་ཀྱི་ས་བོན་སྤོང་བ་ལ་ཆོས་ཐམས་ཅད་རང་བཞིན་་་་
མེད་པར་རྟོགས་པའི་ཤེས་རབ་བསྒོམ་དགོས་པར་གསལ་བར་གསུངས་པས་རིགས་ཚོགས་
དང་། བསྟོད་ཚོགས་གཉིས་དབུ་མ་ཆེན་མོའི་ལྟ་བ་རྣམ་པར་དག་པ་སྟོན་པ་ལ་ཁྱད་པར་་
ཅུང་ཟད་ཀྱང་མེད་པར་ངེས་ལ། ཆོས་ཐམས་ཅད་རང་བཞིན་མེད་པ་གནས་ལུགས་མཐར་
ཐུག་ཏུ་ལན་ཅིག་མ་ཡིན་པར་གསུངས་ཏེ། ཡང་ཆོས་དབྱིངས་བསྟོད་པ་ལས། ཡིད་གཙོར་
གྱུར་བའི་ཆོས་རྣམས་ལ། །རྟོག་དང་བརྟག་པ་རྣམས་སྤངས་ནས། །ཆོས་རྣམས་རང་བཞིན་
མེད་པ་ཉིད། །ཆོས་ཀྱི་དབྱིངས་སུ་བསྒོམ་པར་བྱ། །མཐོང་དང་ཐོས་དང་སྣོམས་པ་དང་། །
མྱང་དང་རེག་པར་འགྱུར་བ་དང། །ཆོས་རྣམས་དེ་ལྟར་རྣལ་འབྱོར་བས། །ཤེས་ནས་མཚན་
ཉིད་རྫོགས་པ་ཡིན། །ཞེས་རྣལ་འབྱོར་པས་ཡུལ་དྲུག་རང་བཞིན་མེད་པར་རྟོགས་པའི་་་་
ཤེས་རབ་སྒོམ་པ་སྟོང་པ་ཉིད་ཟབ་མོ་སྒོམ་པའི་ལྟ་བ་ཡོངས་རྫོགས་སུ་བཤད་ཅིང་། ལུང་
འདིས་ཀྱང་བསྟོད་ཚོགས་དང་རིགས་ཚོགས་གཉིས་དགོངས་པ་གཅིག་དང་དབྱངས་་་་་་
གཅིག་ཏུ་གྲུབ་བོ། །
པ་ཡང་དྲི་བ་འདི་ཞུ་སྟེ། ཆོས་ཐམས་ཅད་རང་བཞིན་གྱིས་མེད་པར་རྟོགས་པའི་་་
ཤེས་རབ་ཞལ་གྱིས་བཞེས་སམ་མི་བཞེས། མི་བཞེས་ན་ཆོས་དབྱིངས་བསྟོད་པ་ལས་གསལ་
བར་བཤད་པ་དང་འགལ། གལ་ཏེ་བཞེས་ན་ཆོས་ཐམས་ཅད་རང་བཞིན་གྱིས་མེད་པ་མི་
འཐད་པར་ཐལ། གཟུང་འཛིན་གཉིས་མེད་ཀྱི་ཡེ་ཤེས་རང་བཞིན་གྱིས་ཡོད་པའི་ཕྱིར་ཏེ།
དེ་བདེན་པར་གྲུབ་པའི་ཕྱིར། རྟགས་ཞལ་གྱིས་བཞེས། དེས་ན་བདེན་གྲུབ་མེད་པར་་་་་
བཞེད་པ་ལ་དབུ་མ་རིགས་ཚོགས་དང་བསྟོད་ཚོགས་གཉིས་ཁྱད་པར་ཅུང་ཟད་ཀྱང་མེད་
པར་གོ་ལགས། ལུང་འདི་རྣམས་ཀྱིས་ཆོས་ཐམས་ཅད་རང་བཞིན་གྱིས་མེད་པ་གནས་་་་་
ལུགས་མཐར་ཐུག་ཏུ་གསལ་བར་བསྟན་པས་སྟོང་ཉིད་ཡིན་ན་མེད་དགག་ཡིན་དགོས་པ་
དང་། བསྟོད་ཚོགས་ཀྱི་དགོངས་པ་ངོ་བོ་ཉིད་མེད་པར་སྨྲ་བའི་དབུ་མའི་ལུགས་སུ་གནས་
103



པར་གསལ་བར་བསྟན་འདུག་པས་ལུང་འདི་རྣམས་ལ་འབྲུ་ཇི་ལྟར་གནང་ལགས། གཞན་
ཡང་། བསྟོད་ཚོགས་ཀྱི་དགོངས་པ་ལ། ཆོས་དབྱིངས་ཡེ་ཤེས་དང་། གཉིས་མེད་ཀྱི་ཡེ་ཤེས་
བདེན་གྲུབ་ཡིན་པ་མི་འཐད་དེ། ཆོས་དབྱིངས་བསྟོད་པ་ལས། ཇི་ལྟར་རི་བོང་མགོ་ཡི་རྭ། །
བཏགས་པ་ཉིད་དེ་མེད་པ་ལྟར། །དེ་བཞིན་ཆོས་རྣམས་ཐམས་ཅད་ཀྱང་། །བཏགས་པ་་་་
ཉིད་དེ་ཡོད་མ་ཡིན། །ཞེས་གསུངས་པ་འདིས། ཆོས་ཐམས་ཅད་རྟོག་པས་བཏགས་ཙམ་་་
ཡིན་གྱི། བདེན་པར་ཡོད་པ་མིན་ཞེས་བསྟན་ནམ། ཆོས་ཐམས་ཅད་རྟོག་པས་བཏགས་་་་
ཙམ་ཡིན་གྱི། ཆོས་ཐམས་ཅད་ཡོད་པ་མ་ཡིན། ཞེས་བསྟན་པ་གང་ཡིན་ལགས། དང་པོ་་་
ལྟར་ན་གཟུང་འཛིན་གཉིས་མེད་ཀྱི་ཡེ་ཤེས་བདེན་པར་ཡོད་པ་དང་འགལ་ཞིང་། གཉིས་
པ་ལྟར་ན་གཟུང་འཛིན་གཉིས་མེད་ཀྱི་ཡེ་ཤེས་ཡོད་པ་མ་ཡིན་པར་བཞེད་དགོས་ལགས།
དེ་ལྟ་ན་གཟུང་འཛིན་གཉིས་མེད་ཀྱི་ཡེ་ཤེས་བདེན་པར་ཡོད་པ་དང་འགལ། ཡང་དྲི་བ་་་
འདི་ཞུ་སྟེ། གཟུང་འཛིན་གཉིས་མེད་ཀྱི་རྣམ་ཤེས་གནས་ལུགས་མ་ཡིན་ཞིང་། གཟུང་་་་་་
འཛིན་གཉིས་མེད་ཀྱི་ཡེ་ཤེས་ཁོ་ན་གནས་ལུགས་མཐར་ཐུག་ཏུ་བཞེད་པར་འདུག་པ།
ལམ་དུ་མ་ཞུགས་པའི་སེམས་ཅན་རྣམས་ཀྱི་རྒྱུད་ལ་གནས་ལུགས་མཐར་ཐུག་དང་། དེ་་་
བཞིན་ཉིད་དང་། ཆོས་ཀྱི་དབྱིངས་ལ་སོགས་པ་ཡོད་དམ་མེད། ཡོད་ན་དེ་རྣམས་ཀྱི་རྒྱུད་
ལ་གཟུང་འཛིན་གཉིས་མེད་ཀྱི་ཡེ་ཤེས་ཡོད་པར་ཐལ། དེ་རྣམས་ཀྱི་རྒྱུད་ལ་གནས་ལུགས་
མཐར་ཐུག་ཅིག་ཡོད་དེ་མིན་པའི་གནས་ལུགས་མཐར་ཐུག་དེ་རྣམས་ཀྱི་རྒྱུད་ལ་མེད་པའི་
ཕྱིར། གལ་ཏེ་ལམ་དུ་མ་ཞུགས་པའི་སེམས་ཅན་རྣམས་ཀྱི་རྒྱུད་ལ་ཆོས་དབྱིངས་དང་་་་
གནས་ལུགས་མཐར་ཐུག་དང་སྟོང་ཉིད་སོགས་མེད་དོ། །ཞེས་ཟེར་ན། ཆོས་དབྱིངས་བསྟོད་
པ་ལས། གང་ཞིག་ཀུན་ཏུ་མ་ངེས་ན། །སྲིད་པ་གསུམ་དུ་རྣམ་འཁོར་ལ།།སེམས་ཅན་ཀུན་ལ་
ངེས་གནས་པའི། །ཆོས་ཀྱི་དབྱིངས་ལ་ཕྱག་འཚལ་འདུད། །ཅེས་གསུངས་པ་མི་འཐད་པར་
ཐལ། ཆོས་དབྱིངས་རྒྱུད་ལ་མི་ལྡན་པའི་སེམས་ཅན་སྲིད་པའི་ཕྱིར། གཟུང་འཛིན་གཉིས་་
མེད་ཀྱི་ཡེ་ཤེས་ཁོ་ན་གནས་ལུཊ་མཐར་ཐུག་དང་ཆོས་དབྱིངས་སུ་བཞེད་པ་རྣམས་ལ་་་་
འདི་དྲི་བར་བྱ་སྟེ། གང་ཞིག་ཀུན་ཏུ་མ་ངེས་ན། །སྲིད་པ་གསུམ་དུ་རྣམ་འཁོར་ལ། །སེམས་
1 04



ཅན་ཀུན་ལ་ངེས་གནས་པའི། །ཆོས་ཀྱི་དབྱིངས་ལ་ཕྱག་འཚལ་འདུད། །ཅེས་པའི་ལུང་་་་་
འདིས། གཟུང་འཛིན་གཉིས་མེད་ཀྱི་ཡེ་ཤེས་ཆོས་དབྱིངས་སུ་བྱས་ནས། དེ་ལ་བསྟོད་པར་
བཞེད་དགོས་ལ། དེ་ལྟ་ན། སེམས་ཅན་ཀུན་ལ་ངེས་གནས་པའི། །ཆོས་ཀྱི་དབྱིངས་ལ་ཕྱག་
འཚལ་འདུད། །ཅེས་པ་འབྲེལ་མེད་དུ་འགྱུར་ཏེ། གཟུང་འཛིན་གཉིས་མེད་ཀྱི་ཡེ་ཤེས་་་་་
སེམས་ཅན་ལ་མེད་པའི་ཕྱིར། གལ་ཏེ་ཡོད་ན་སེམས་ཅན་ཐམས་ཅད་ལམ་ཞུཊ་སུ་ཐལ་་་
བར་འགྱུར་རོ། །ཐུན་མོང་དུ་དྲི་བ་འདི་ཞུ་སྟེ། གཟུང་འཛིན་གཉིས་མེད་ཀྱི་རྣམ་ཤེས་་་་་
གནས་ལུཊ་མཐར་ཐུག་མ་ཡིན་ཞིང༌། གཟུང་འཛིན་གཉིས་མེད་ཀྱི་ཡེ་ཤེས་ཁོ་ན་གནས་་་་
ལུཊ་མཐར་ཐུག་ཡིན་ན། ལམ་མ་ཞུཊ་གྱི་སེམས་ཅན་གྱི་སེམས་ཀྱི་ཆོས་ཉིད་མེད་པར་་་་་
འགྱུར་ཏེ། ལམ་མ་ཞུཊ་ཀྱི་སེམས་ཅན་གྱི་རྒྱུད་ལ་ཆོས་ཉིད་དང་ཆོས་ཀྱི་དབྱིངས་ལ་སོཊ་པ་
མེད་པའི་ཕྱིར། ཡང་རྗེ་ཀརྨ་པས་མཛད་པའི་ཊཱིཀྐ་འདིར། ཟླ་བ་གྲཊ་པ་ཉན་རང་འཕཊ་པ་
དང་། ཐེག་ཆེན་འཕཊ་པ་གཉིས་ཆོས་ཀྱི་བདག་མེད་རྟོཊ་པ་ཁྱད་པར་མེད་པར་བཞེད་་་་་
ཀྱང་། རྗེ་བཙུན་བྱམས་པའི་དགོངས་པ་དེར་མི་གནས་པར་ཐོཊ་མེད་སྐུ་མཆེད་བཞེད་་་་་
པས་སྐབས་འདིར་དེའི་རྗེས་སུ་འབྲང་ངོ༌། །ཞེས་དང་། ཐེག་ཆེན་གྱི་ཆོས་ལ་རྒྱུས་ཆུང་བ་ཁ་
ཅིག་ཉན་རང་འཕཊ་པས་ཆོས་ཀྱི་བདག་མེད་རྟོཊ་པའི་སྒྲུབ་བྱེད་དུ། སློབ་དཔོན་གྱིས་ཇི་
སྲིད་ཕུང་པོར་འཛིན་ཡོད་པ། །ཞེས་སོཊ་ཀྱི་ལུང་གིས་ཉན་རང་འཕཊ་པས་ཆོས་ཀྱི་བདག་
མེད་རྟོཊ་པར་སྒྲུབ་པ་ནི་འཁྲུལ་པའི་ཚབས་ཤིན་ཏུ་ཆེ་སྟེ། ལུང་དེས་འཛིན་པ་ཆོས་ཀྱི་་་་
བདག་འཛིན་མ་བཏང་བར་དུ་ངར་འཛིན་ཡོད་པ་དང་། དེ་ཡོད་ན་ལས་བསགས་ནས་་་་
འཁོར་བར་སྐྱེ་བར་འགྱུར་བར་བསྟན་པ་ཡིན་ཏེ། ཇི་སྲིད་ཕུང་པོ་ལ་བདེན་འཛིན་ཡོད་པ་
དེ་སྲིད་ངར་འཛིན་ཡོད་ལ། དེས་ལས་བསཊ་པས་འཁོར་བར་སྐྱེ་བར་འགྱུར་བའི་དོན་་་་་
ཡིན་ནོ། །ཞེས་གསུངས་འདུག་པ་དེ་ལ་འདི་སྐད་ཅེས་ཞུ་སྟེ། རང་རྒྱུད་པའི་སྐབས་སུ་ཉན་
རང་འཕཊ་པ་ལ་ཆོས་ཀྱི་བདག་མེད་རྟོཊ་པ་ཡོད་ཀྱང་། དེའི་སྒྲུབ་བྱེད་དུ། ཇི་སྲིད་ཕུང་
པོར་འཛིན་ཡོད་པ། །ཞེས་སོཊ་སྒྲུབ་བྱེད་དུ་མི་འདྲེན་ལ། དཔལ་ལྡན་ཟླ་བ་གྲཊ་པ་སོཊ་ཀྱི་
བཞེད་པ་ལ་ཉན་རང་འཕཊ་པས་ཆོས་ཀྱི་བདག་མེད་རྟོཊ་པའི་སྒྲུབ་བྱེད་དུ། ཇི་སྲིད་ཕུང་
105



པོར་འཛིན་ཡོད་པ། །ཞེས་སོཊ་སྒྲུབ་བྱེད་དུ་ངེས་པར་འདྲེན་དགོས་ཏེ། འཇུག་པའི་རང་་་
འགྲེལ་དུ། དཔལ་ལྡན་ཟླ་བས་རིགས་པ་གསུམ་དང་། ལུང་བདུན་གྱིས་ཉན་རང་འཕགས་
པས་ཆོས་ཀྱི་བདག་མེད་རྟོགས་པར་བསྒྲུབ་པ་ཡིན་ལ། ལུང་གཉིས་པ་ནི། རིན་ཆེན་ཕྲེང་བ་
ལས་གསུངས་པ་འདི་ཉིད་ཡིན་པའི་ཕྱིར། ལུང་གི་འབྲུ་སྣོན་དེ་ལྟར་གནང་བ་ཡང་མི་་་་
འཐད་དེ། དེ་ལྟར་ན་དཔལ་ལྡན་ཟླ་བས་ལུང་དོན་ཕྱོཊ་ཙམ་ཡང་མ་དགོངས་པར་འགྱུར་
ཏེ། དཔལ་ལྡན་ཟླ་བས་ལུང་དེ་ཉན་རང་འཕཊ་པས་ཆོས་ཀྱི་བདག་མེད་རྟོཊ་པའི་སྒྲུབ་་་་
བྱེད་དུ་དྲངས་ཤིང་། འབྲུ་མཛད་ཚུལ་དེ་ནི་རིན་ཆེན་ཕྲེང་བའི་དགོངས་པ་ཡིན་ན། སྒྲུབ་
བྱེད་འབྲེལ་མེད་བཀོད་པར་འགྱུར་བའི་ཕྱིར། གཞན་ཡང་། རྗེ་ཀརྨ་པས་ཊིཀྐ་འདིར་ཉན་
རང་འཕཊ་པས་སྟོང་ཉིད་གཏན་མ་རྟོགས་པར་བཤད་འདུག་ཅིང་། དེ་ལྟར་བཞེད་པ་་་་
དང་བསྟོད་ཚོཊ་སྒྲ་ཇི་བཞིན་པར་བཞེད་པ་ནང་འགལ་ཏེ། ཆོས་དབྱིངས་བསྟོད་པར།
གང་ཞིག་ཀུན་ཏུ་མ་ངེས་ན། །སྲིད་པ་གསུམ་དུ་རྣམ་འཁོར་ལ། །ཞེས་འཁོར་བ་ལས་གྲོལ་བ་
ཐོབ་པ་ལ་ཆོས་དབྱིངས་རྟོཊ་པའི་ཡེ་ཤེས་ཐོབ་དགོས་པར་གསུངས་པའི་ཕྱིར། དེས་ན།
གཟུང་འཛིན་གཉིས་མེད་ཀྱི་ཡེ་ཤེས་ཆོས་དབྱིངས་ཡིན་ཞིང་། དེ་ཉན་རང་སོཊ་ལ་མེད་ན།།
ལུང་འདིས་ཆོས་ཀྱི་དབྱིངས་ལ་བསྟོད་པ་འབྲེལ་གཏན་མེད་པར་འགྱུར་བས་ལུང་འདིས་
གཟུང་འཛིན་གཉིས་མེད་ཀྱི་ཡེ་ཤེས་གནས་ལུཊ་མཐར་ཐུག་མ་ཡིན་པར་བསྟན་འདུག་་་་
ལཊ་པ། འབྲུ་ཇི་ལྟར་གནང་། ཡང་རྗེ་ཀརྨ་པས་མཛད་པའི་ཊཱིཀྐ་འདི་དང་། ཆོས་རྗེ་ཤཱཀ་་
མཆོག་པའི་ཡིག་ཆ་མང་པོར། སངས་རྒྱས་ཀྱི་ས་ན་ཡེ་ཤེས་མེད་པ་དང་། སངས་རྒྱས་ཀྱི་་་
སར་སེམས་བྱུང་གི་རྒྱུ་བ་འགཊ་པ་སོཊ་བཞེད་པ་འདི་ཡང་། ཆོས་དབྱིངས་བསྟོད་པ་དང་
འགལ་བ་ཡིན་ཏེ། དེ་ཉིད་ལས། ཇི་ལྟར་མེ་ཡིས་བསྲེཊ་པའི་གོས། །སྣ་ཚོཊ་དྲི་མས་དྲི་མ་་་
ཅན། །ཇི་ལྟར་མེའི་ནང་བཅུག་ན། །དྲི་མ་ཚིག་འགྱུར་གོས་མིན་ལྟར། །དེ་བཞིན་འོད་་་་
གསལ་བ་ཡི་སེམས། །འདོད་ཆགས་ལས་སྐྱེས་དྲི་མ་སྲེག །དེ་ཉིད་འོད་གསལ་མ་ཡིན་ནོ། །
ཞེས་རྡོ་རྒྱུས་ཀྱི་གོས་དྲི་མ་ཅན། མེའི་ནང་དུ་བཅུག་ན་དྲི་མ་འཚིག་ཀྱང་གོས་མི་འཚིག་པ་
ལྟར། སེམས་ཀྱི་དྲི་མ་ཡེ་ཤེས་ཀྱི་མེས་བསྲེཊ་པ་ན། དྲི་མ་འཚིག་ཀྱང་འོད་གསལ་བའི་་་་་
106



སེམས་མེད་པར་མི་འགྱུར་བར་གསུངས་པ་འདིས་སངས་རྒྱས་ཀྱི་ས་ན་ཡེ་ཤེས་ཡོད་པ་་་་
དང་། དེར་འོད་གསལ་བའི་སེམས་ཡོད་པར་གསལ་བར་བསྟན་ཏོ། །དེ་བཞིན་དུ། སངས་
རྒྱས་ཀྱི་ས་ན་ཡེ་ཤེས་མེད་ན། འཇིག་རྟེན་ལས་འདས་པར་བསྟོད་པ་ལས། དབེན་པའི་ཡེ་
ཤེས་རིག་གྱུར་བ། །འཇིག་རྟེན་འདས་ཁྱོད་ཕྱག་འཚལ་འདུད། །ཅེས་ཡེ་ཤེས་ཀྱིས་ཤེས་བྱ་
མཁྱེན་ཚུལ་གྱི་སྒོ་ནས་བསྟོད་པ་ཇི་ལྟར་ལགས། དཔེ་མེད་པར་བསྟོད་པ་ལས་ཀྱང་། གང་
ཞིག་ལྟ་བས་ཕོངས་པ་ཡི། །འཇིག་རྟེན་འདི་ལ་ཕན་བརྩོན་པ། །དངོས་པོ་མེད་པས་དོན་་་
རིག་པས། །དཔེ་མེད་ཁྱོད་ལ་ཕྱག་འཚལ་ལོ། །ཞེས་དངོས་པོ་མེད་པར་དོན་རིག་པར་་་་་
གསུངས་པ་འདི་ཡེ་ཤེས་ཀྱིས་རིག་པ་མ་ཡིན་ན། གཞན་གང་གིས་རིག་པར་འགྱུར་བ་་་་
བཞག་པར་དཀའ་ཞིང་། དེའི་རྗེས་དེ་མ་ཐག་ཏུ། དེ་ཉིད་ལས། གང་ཞིག་ཁྱོད་ནི་ཅུང་ཞིག་
ཀྱང་། །སངས་རྒྱས་སྤྱན་གྱིས་མ་གཟིགས་པ། །ཁྱོད་ཀྱི་གཟིགས་པ་བླ་ན་མེད། །དེ་ཉིད་དོན་
ནི་རིག་པ་ལགས། །ཞེས་ཡེ་ཤེས་ཀྱིས་དེ་ཁོ་ན་ཉིད་རིག་པར་གསུངས་པ་དང་། དེ་བཞིན་དུ།
བླ་ན་མེད་པར་བསྟོད་པ་ལས་ཀྱང་། གང་ཞིག་ཚུ་རོལ་ཕ་རོལ་སྤངས། །ཤེས་བྱ་རང་གི་ངོ་
བོ་མཆོག །ཡེ་ཤེས་རྫུ་འཕྲུལ་སྟོབས་ཀྱིས་གསལ། །བླ་ན་མེད་དེ་ཕྱག་འཚལ་ལོ། །གང་ལ་་་་་
མཁྱེན་དང་མི་མཁྱེན་མེད། །རྣལ་འབྱོར་བ་དང་ཐ་མལ་དང༌། །གང་ལ་བསྒོམ་དང་མི་སྒོམ་
མེད། །བླ་ན་མེད་དེ་ཕྱག་འཚལ་ལོ། །གང་ཞིག་གཅིག་པུ་ཡེ་ཤེས་གསལ། །མ་ལུས་ཤེས་བྱ་་་
ཡོངས་སུ་དཔྱོད། །ཅེས་སངས་རྒྱས་ཀྱི་ས་ན་ཡེ་ཤེས་ཡོད་པ་གསལ་བར་གསུངས། དེས་ན་
མུ་སྟེགས་སྤྱོད་པ་བས་དྲི་མ་ཟད་པ་ན་སེམས་ཀྱང་ཟད་པར་འདོད་པ་ལྟར་མ་རིག་པ་་་་
སྤངས་པ་ན་རིག་པ་ཡེ་ཤེས་ཀྱང་མེད་པར་འདོད་པ་གཉིས་ནི་མཚུངས་པ་ཁོ་ནའོ། །ཞེས་་
མཁས་པ་དག་གསུང་བ་ནི་རིགས་པ་ཁོ་ནའོ། །ཆོས་དབྱིངས་བསྟོད་པ་ལས། ཤིན་ཏུ་དྲི་་་
མེད་ཆོས་ཀྱི་སྐུ། །དྲི་མ་མེད་པའི་ཆོས་སྐུ་ལ། །ཡེ་ཤེས་རྒྱ་མཚོ་གནས་གྱུར་ནས། །སྣ་ཚོགས་་
ནོར་བུ་ཇི་བཞིན་དུ། །དེ་ལས་སེམས་ཅན་དོན་རྣམས་མཛད། །ཅེས་སངས་རྒྱས་ཀྱི་ས་ནཱ་ཡེ་
ཤེས་ཡོད་པ་གསལ་བར་བཤད་དོ། །བསམ་གྱིས་མི་ཁྱབ་པར་བསྟོད་པ་ལས། གང་ཞིག་་་་
དངོས་པོ་རྟེན་འབྱུང་རྣམས། །ངོ་བོ་མེད་པ་ཉིད་དུ་གསུངས། །ཡེ་ཤེས་མཉམ་མེད་བསམ་་
107



མི་ཁྱབ། །དཔེ་མེད་དེ་ལ་ཕྱག་འཚལ་ལོ། །ཞེས་སངས་རྒྱས་ཀྱི་ཡེ་ཤེས་ལ་བསྟོད་པ་མཛད་་
པའི་ཕྱིར་རོ། །
སངས་རྒྱས་ཀྱི་ས་ན་ཡེ་ཤེས་ཡོད་པ་འདི། དབུ་མ་ཆེན་པོ་དང༌། ངོ་བོ་ཉིད་མེད་
པར་སྨྲ་བ་གཉིས་ཀའི་ལུགས་ལ་བཞེད་པར་འདུག་པ། འགྲེལ་པ་ཚིག་གསལ་ལས། མ་རིག་
པའི་རབ་རིབ་དང་བྲལ་བ་དག་གི་ཡེ་ཤེས། ཟག་པ་མེད་པའི་ཡུལ་གྱི་རང་བཞིན་ལ་བལྟོས་
ནས་ནི་མ་ཡིན་ནོ། །ཞེས་དང་། འཇུག་འགྲེལ་དུ་ཡང་། མ་རིག་པའི་རབ་རིབ་དང་བྲལ་་་
བའི་ཡེ་ཤེས་དང་། ཤེས་རབ་ཅེས་སོགས་དུ་མ་ཞིག་གསུངས་འདུག་པས་སངས་རྒྱས་ཀྱི་ས་
ན་ཡེ་ཤེས་ཡོད་པ་རང་གསལ་བ་འདུག་ཅིང་། མེད་པ་ལ་ཤེས་བྱེད་ཡོད་པར་མ་གོ་ལགས།
འོ་ན་སེམས་འགགས་པས་དེ་སྐུ་ཡི་མངོན་སུམ་མཛད། །ཅེས་གསུངས་པ་ཇི་ལྟ་བུ་སྙམ་ན།
དེ་ནི་སངས་རྒྱས་ཀྱི་ས་ན་རྣམ་རྟོག་གི་རྒྱུ་བ་འགགས་པའི་དོན་ཡིན་ཏེ། འགྲེལ་བ་ཚིག་་་་
གསལ་ལས། རྣམ་པར་རྟོག་པ་ནི་སེམས་ཀྱི་རྒྱུ་བ་ཡིན་ལ། དེ་དང་བྲལ་བའི་ཕྱིར། དེ་ཁོ་ན་
ཉིད་དེ་རྣམ་པར་རྟོག་པ་མེད་པ་ཡིན་ནོ། །ཞེས་གསུངས་པའི་ཕྱིར། སངས་རྒྱས་ཀྱི་ས་ན་་་་
སེམས་ཀྱི་རྒྱུ་བ་འགགས་ན། སེམས་ཀྱི་རྡོ་རྗེ་ལ་བསྟོད་པ་ཡང་འབྲེལ་མེད་དུ་འགྱུར་རོ། །
་ གཉིས་པ་ནི། གཟུང་འཛིན་གཉིས་མེད་ཀྱི་ཡེ་ཤེས་གནས་ལུགས་མཐར་ཐུག་པ་་
དེ་བདེན་པར་གྲུབ་པ་བསྟོད་ཚོགས་ཀྱི་དགོངས་པར་མཛད་པ་དང་། མགོན་པོ་ཀླུ་སྒྲུབ་་་
རྣམ་བརྫུན་ལུགས་ཀྱི་དབུ་མ་པ་ཡིན་ཞིང་། ངོ་བོ་ཉིད་མེད་པར་སྨྲ་བའི་དབུ་མ་པ་མ་ཡིན།
ཞེས་གསུངས་པ་བསྟོད་ཚོགས་ཀྱི་དགོངས་པ་མ་ཡིན་ཏེ། བསམ་གྱིས་མི་ཁྱབ་པར་བསྟོད་་
པ་ལས། གང་གི་དངོས་པོ་རྟེན་འབྱུང་རྣམས། །ངོ་བོ་མེད་པ་ཉིད་དུ་གསུངས། །ཡེ་ཤེས་་་་
མཉམ་མེད་བསམ་མི་ཁྱབ། །དཔེ་མེད་དེ་ལ་ཕྱག་འཚལ་ལོ། །ཞེས་བཅོམ་ལྡན་འདས་ལ་་་་
དངོས་པོ་ཐམས་ཅད་ངོ་བོ་ཉིད་མེད་པར་གསུངས་པའི་སྒོ་ནས་བསྟོད་པ་མཛད་འདུག་པ།
སྟོན་པ་སངས་རྒྱས་དངོས་པོ་ཐམས་ཅད་ངོ་བོ་ཉིད་མེད་པར་མི་བཞེད་ན། བསྟོད་ཚུལ་་་
ཕྱིན་ཅི་ལོག་ཏུ་འགྱུར་ཞིང་། མགོན་པོ་ཀླུ་སྒྲུབ་མི་མཁས་པར་འགྱུར་བས། གཟུང་འཛིན་་་
གཉིས་མེད་ཀྱི་ཡེ་ཤེས་བདེན་གྲུབ་མེད་པར་བཞེད་པ་བསྟོད་ཚོགས་ཀྱི་དགོངས་པར་་་་་
1 08



འདུག་ལགས། དེ་བཞིན་དུ་མགོན་པོ་ཀླུ་སྒྲུབ་ཀྱིས། བཅོམ་ལྡན་འདས་ལ་དངོས་པོ་ཐམས་
ཅད་ངོ་བོ་ཉིད་མེད་པར་གསུངས་པའི་སྒོ་ནས་བསྟོད་པ་མཛད་པ་དང༌། མགོན་པོ་ཀླུ་སྒྲུབ་
ངོ་བོ་ཉིད་མེད་པར་སྨྲ་བའི་དབུ་མ་པ་མ་ཡིན་པར་བཞེད་པ་ཡང་འགལ་འདུག་ལགས། །
གཞན་ཡང་། བསམ་གྱིས་མི་ཁྱབ་པར་བསྟོད་པ་ལས། ཡོད་ཅེས་པ་ནི་རྟག་པར་ལྟ། །མེད་
ཅེས་པ་ནི་ཆད་པར་ལྟ། །དེས་ན་མཐའ་གཉིས་བྲལ་བ་ཡི། །ཆོས་དེ་ཁྱོད་ཉིད་བསྟན་པར་
མཛད། །དེས་ན་ཆོས་རྣམས་མུ་བཞི་དང་། །བྲལ་བར་ཁྱོད་ཉིད་བཀའ་སྩལ་ལགས། །རྣམ་་
ཤེས་བྱ་བའང་མ་ལགས་ན། །ཚིག་གི་སྤྱོད་ཡུལ་ག་ལ་ལཊ། །ཞེས་གསུངས་འདུག་པ་འདིའི་
དོན་ལས་བརྩམས་ཏེ་ཞུས་ན། ལུང་འདིས་ཆོས་ཐམས་ཅན་མུ་བཞི་དང་བྲལ་བར་གསུངས་
འདུག་ན། དོན་དམ་བདེན་པ་ཆོས་རྣམས་ཀྱི་གནས་ལུཊ་མཐར་ཐུག་པ་དེ་མུ་བཞི་དང་་་་
བྲལ་ལམ་མ་བྲལ། ཞེས་ཞུ། གཉིས་པ་ལྟར་ན། གནས་ལུགས་མཐར་ཐུག་པ་དེ་མཐའ་བྲལ་
མ་ཡིན་ན། མཐའ་བྲལ་ཆེན་པོའི་ལྟ་བ་མི་སྲིད་པར་འགྱུར་པས་ཧ་ཅང་ཐལ་བོར་འགྱུར་ལ།
དང་པོ་ལྟར་ན། དོན་དམ་པའི་བདེན་པ་ཞེས་པ་གནས་ལུགས་མཐར་ཐུག་ཏུ་བཞེད་པའི་
གཟུང་འཛིན་གཉིས་མེད་ཀྱི་ཡེ་ཤེས་དེ་ཆོས་ཅན་མཐའ་བཞི་དང་མ་བྲལ་བར་ཐལ། ཡོད་
མཐའ་དང་མ་བྲལ་བའི་ཕྱིར། དེར་ཐལ། བདེན་པར་ཡོད་པའི་ཕྱིར། རྟགས་ཞལ་གྱིས་་་་་
བཞེས། དེས་ན། གཟུང་འཛིན་གཉིས་མེད་ཀྱི་ཡེ་ཤེས་དོན་དམ་པར་ཡོད་ཅེས། གསེར་་་་་་
མདོག་ཅན་པ་དང་། ཆོས་རྗེ་ཀརྨ་པ་སོགས་བཞེད་ཅིང་། དེ་ཉིད་བསྟོད་ཚོགས་ཀྱི་དགོངས་
པ་ཡིན་ནོ། །ཞེས་གསུངས་པ་དང༌། ཁྱད་པར་དུ་མགོན་པོ་ཀླུ་སྒྲུབ་རྣལ་འབྱོར་སྤྱོད་པའི་་་
དབུ་མ་པ་དང་། རྣམ་བརྫུན་ལུགས་ཀྱི་དབུ་མ་ཡིན་ཞིང་། དེ་ཡང་བསྟོད་ཚོགས་ཀྱི་་་་་
དགོངས་པ་ཡིན་ནོ། །ཞེས་གསུང་བ་ཆེས་མི་འཐད་དེ། བསམ་གྱིས་མི་ཁྱབ་པར་བསྟོད་པ་
ལས། དངོས་འཛིན་འཇིགས་པ་སྤྱོད་བགྱིད་ཅིང་། །མུ་སྟེག་རི་དྭགས་འཇིགས་བགྱིད་པ། །
བདག་མེད་སེང་གེའི་ང་རོའི་སྒྲ། །རྨད་བྱུང་དེ་ནི་ཁྱོད་ཀྱིས་གསུངས། །སྟོང་པ་ཉིད་དང་་་་
ཆེས་ཟབ་པའི། །ཆོས་ཀྱི་རྔ་ཆེན་བརྡུངས་པ་ལགས། །ངོ་བོ་ཉིད་མེད་སྒྲ་བོ་ཆེའི། །ཆོས་ཀྱི་་་
དུང་ནི་བུས་པ་ལགས། །ཞེས་མགོན་པོ་ཀླུ་སྒྲུབ་ཀྱིས་ཆོས་ཐམས་ཅད་ངོ་བོ་ཉིད་མེད་པར་་
109



གསུངས་པའི་སྒོ་ནས་བཅོམ་ལྡན་འདས་ལ་བསྟོད་པ་མཛད་པ་མི་འཐད་པར་ཐལ། མགོན་
པོ་ཀླུ་སྒྲུབ་ཆོས་ཐམས་ཅད་ངོ་བོ་ཉིད་ཀྱིས་མེད་པར་མི་བཞེད་པའི་ཕྱིར། མ་གྲུབ་ན་སོང་།
དེར་ཐལ། མགོན་པོ་ཀླུ་སྒྲུབ་ངོ་བོ་ཉིད་ཀྱིས་གྲུབ་པའི་ཆོས་ཡོད་པར་བཞེད་པའི་ཕྱིར། དེར་
ཐལ། མགོན་པོ་ཀླུ་སྒྲུབ་གཟུང་འཛིན་གཉིས་མེད་ཀྱི་ཡེ་ཤེས་ངོ་བོ་ཉིད་ཀྱིས་ཡོད་པར་་་་་
བཞེད་པའི་ཕྱིར་ཏེ། མགོན་པོ་ཀླུ་སྒྲུབ་གཟུང་འཛིན་གཉིས་མེད་ཀྱི་ཡེ་ཤེས་བདེན་གྲུབ་ཏུ་
བཞེད་པའི་ཕྱིར། རྟགས་ཁས་བླང་། དེས་ན་བསམ་གྱིས་མི་ཁྱབ་པར་བསྟོད་པའི་ལུང་་་་་་
འདིས་ཀྱང་མགོན་པོ་ཀླུ་སྒྲུབ་ངོ་བོ་ཉིད་མེད་པར་སྨྲ་བའི་དབུ་མ་པར་གསལ་བར་བསྟན་
འདུག་ལགས་པ་ཇི་ལྟར་ཡིན་ཞེས་ཞུ། གཞན་ཡང་། གང་གི་དངོས་པོ་རྟེན་འབྱུང་རྣམས། །
ངོ་བོ་མེད་པ་ཉིད་དུ་གསུངས། །ཞེས་པ་འདི་རང་ལས་བརྩམས་ཏེ་ཞུ་ན། གཟུང་འཛིན་་་་
གཉིས་མེད་ཀྱི་ཡེ་ཤེས་ཆོས་ཅན། ཁྱོད་ངོ་བོ་ཉིད་ཀྱིས་མེད་པར་ཐལ། ཁྱོད་རྟེན་འབྲེལ་ཡིན་
པའི་ཕྱིར། འདོད་ན། བདེན་གྲུབ་ཡིན་པ་བུད། མ་ཁྱབ་ན། གང་གི་དངོས་པོ་རྟེན་འབྱུང་་་་
རྣམས། །ངོ་བོ་མེད་པ་ཉིད་དུ་གསུངས། །ཞེས་གསུང་བ་དང་འགལ། གལ་ཏེ་འདི་སྐད་ཅེས་
གཟུང་འཛིན་གཉིས་མེད་ཀྱི་ཡེ་ཤེས་ལ་གཞན་ངོ་རྟེན་འབྲེལ་གྱི་རྣམ་པར་སྣང་བ་དང༌། །
རང་ངོ་རང་བྱུང་གི་རྣམ་པར་ཡོད་པའི་གཟུང་འཛིན་གཉིས་མེད་ཀྱི་ཡེ་ཤེས་གཉིས་ཡོད་
པའི་དང་པོ་དེ། རྟེན་འབྲེལ་ཡིན་ཀྱང་ཕྱི་མ་འདི་གནས་ལུགས་མཐར་ཐུག་ཡིན་པས་་་་
བདེན་པར་གྲུབ་ཅིང་། རྟེན་འབྲེལ་མ་ཡིན་གསུང་བ་འདི་འཐད་པར་མ་གོ་ལགས། དེའི་རྒྱུ་
མཚན། གཟུང་འཛིན་གཉིས་མེད་ཀྱི་ཡེ་ཤེས་དེ་རྟེན་འབྲེལ་ཡིན་པར་ཐལ། དེ་གནས་་་་
ལུགས་མཐར་ཐུག་ཡིན་པ་གང་ཞིག གནས་ལུགས་མཐར་ཐུག་ཡིན་ན་རྟེན་འབྲེལ་ཡིན་་་་
དགོས་པའི་ཕྱིར། རྟགས་དང་པོ་སོང་། གཉིས་པ་དེར་ཐལ། བསམ་གྱིས་མི་ཁྱབ་པར་བསྟོད་
པ་ལས། ཤེས་པ་མེད་ཅིང་ཤེས་བྱའང་མེད། །ཡོད་མིན་མེད་མིན་གང་ལགས་པ། །གང་ཡང་
གཅིག་མིན་དུ་མའང་མིན། །གཉིས་ཀ་མ་ཡིན་ཅི་ཡང་མེད། །གཞི་མེད་པ་དང་མི་གསལ་་་
དང་། །བསམ་མི་ཁྱབ་དང་དཔེ་མེད་དང་། །གང་ཡང་མི་སྐྱེ་མི་འགག་དང་། །ཆད་པ་མེད་
པ་རྟག་མེད་པ། །དེ་ནི་ནམ་མཁའ་འདྲ་བ་ལགས། །ཡི་གེ་ཡེ་ཤེས་སྤྱོད་ཡུལ་མེད། །ཅེས་་་་་
110



གནས་ལུགས་མཐར་ཐུག་དེ་ངོས་བཟུང་ནས། དེ་ནི་རྟེན་ཅིང་འབྲེལ་བར་འབྱུང་། །དེ་ཉིད་
སྟོང་པར་ཁྱོད་བཞེད་ལགས། །ཞེས་གནས་ལུགས་མཐར་ཐུག་པ་དེ་རྟེན་འབྲེལ་དུ་གསལ་་
བར་བཤད་པའི་ཕྱིར། ཡང་ལུང་དྲངས་མ་ཐག་པ་དེ་ཉིད་ལས། དེ་ནི་རྟེན་ཅིང་འབྲེལ་བར་
འབྱུང་། །དེ་ཉིད་སྟོང་པར་ཁྱོད་བཞེད་ལགས། །ཞེས་གསུངས་པ་འདིས་སྟོང་པ་དང་རྟེན་
འབྲེལ་མི་འགལ་བར་མ་ཟད། སྟོང་པ་དང་རྟེན་འབྲེལ་གྱི་ངེས་པ་ཕན་ཚུན་གྲོགས་སུ་འགྲོ་
བ་ཅིག་དགོས་པར་བསྟན་པ་ཡིན་ལ། སྟོང་ཉིད་གོ་ཆོད་པོ་ཡིན་ན་རྟེན་འབྲེལ་མ་ཡིན་་་
དགོས་སོ། །ཞེས་སྟོང་པ་དང་རྟེན་འབྲེལ་འགལ་བར་བཞེད་པ་འདི། མགོན་པོ་ཀླུ་སྒྲུབ་ཀྱི་
ཕྱོགས་སྔ་མ་འབའ་ཞིག་ཏུ་གོ་ལགས་པས། མགོན་པོ་ཀླུ་སྒྲུབ་ཀྱི་དགོངས་པ། བསྟོད་ཚོགས་
ཀྱི་ལུགས་ལ་སྟོང་ཉིད་དང་རྟེན་འབྲེལ་འགལ་བར་བཞེད་པ་འདི། བསྟོད་ཚོགས་སོགས་ཀླུ་
སྒྲུབ་ཀྱི་གཞུང་དུ་མ་དང་འགལ་འདུག་པ་ཇི་ལྟར་ལགས། གཞན་ཡང་གཟུང་འཛིན་གཉིས་
མེད་ཀྱི་ཡེ་ཤེས་དེ་རྟག་དངོས་སུ་བཞེད་པར་འདུག་པ། དེ་རང་གི་རྒྱུ་རྐྱེན་ལ་བརྟེན་ནས་་
བྱུང་ངམ་མ་བྱུང་། གཉིས་པ་ལྟར་ན། དངོས་པོ་ཐམས་ཅད་རང་གི་རྒྱུ་རྐྱེན་ལ་བརྟེན་ནས་
བྱུང་བར་ཊཱིཀྐར་གསུངས་འདུག་པ་དང་འགལ། དང་པོ་ལྟར་ན། གཟུང་འཛིན་གཉིས་མེད་
ཀྱི་ཡེ་ཤེས་ཆོས་ཅན། གཞན་དབང་ཡིན་པར་ཐལ། རང་གི་རྒྱུ་རྐྱེན་ལ་བརྟེན་ནས་འབྱུང་
བའི་ཕྱིར། ཁྱབ་སྟེ། བསམ་གྱིས་མི་ཁྱབ་པར་བསྟོད་པ་ལས། རྒྱུ་དང་རྐྱེན་ལས་བྱུང་བ་ནི།
གཞན་གྱི་དབང་དང་ཀུན་རྫོབ་སྟེ། །གཞན་གྱི་དབང་ཞེས་རབ་ཏུ་གསུངས། །དམ་པའི་དོན་
ནི་བཅོས་མ་ཡིན། །ཞེས་གསུངས་པའི་ཕྱིར། རྩ་བར་འདོད་ན། ཡོངས་གྲུབ་ཡིན་པ་བུད། །
ཡང་གཟུང་འཛིན་གཉིས་མེད་ཀྱི་ཡེ་ཤེས་ཆོས་ཅན། ཀུན་རྫོབ་བདེན་པར་ཐལ། རང་གི་རྒྱུ་
རྐྱེན་ལས་བྱུང་བའི་ཕྱིར། ཁྱབ་སྟེ། རྒྱུ་དང་རྐྱེན་ལས་བྱུང་བ་ནི། །གཞན་གྱི་དབང་དང་ཀུན་
རྫོབ་སྟེ། །ཞེས་གསུངས་པའི་ཕྱིར། ཡང་དེ་ཆོས་ཅན། རང་གི་རྒྱུ་རྐྱེན་གྱི་བཅོས་མ་མ་ཡིན་་་
པར་ཐལ། དོན་དམ་བདེན་པ་ཡིན་པའི་ཕྱིར། ཁྱབ་སྟེ། དམ་པའི་དོན་ནི་བཅོས་མ་མིན། །
ཞེས་གསུངས་པའི་ཕྱིར། དེ་ལ་སོགས་པ་མཐའ་ཡས་པ་འབུལ་རྒྱུ་འདུག་ནའང་ད་ལན་ལ་
མ་ཕུལ། གསུམ་པ་དཔེ་མེད་པར་བསྟོད་པའི་དགོངས་པ་མ་ཡིན་པའི་ཚུལ་ལ། གཟུང་་་་



འཛིན་གཉིས་མེད་ཀྱི་ཡེ་ཤེས་གནས་ལུགས་མཐར་ཐུག་དང་། བདེན་པར་གྲུབ་པ་དང་།
རྟོག་པའི་དངོས་པོར་བཞེད་པ་བསྟོད་ཚོགས་ཀྱི་དགོངས་པ་མ་ཡིན་ཏེ། དཔེ་མེད་པར་་་་་
བསྟོད་པ་ལས། གང་ཞིག་ལྟ་བས་ཕོངས་པ་ཡི། །འཇིག་རྟེན་འདི་ལ་ཕན་བརྩོན་པ། །དངོས་
པོ་མེད་པའི་དོན་རིག་པས། །དཔེ་མེད་ཁྱོད་ལ་ཕྱག་འཚལ་ལོ། །ཞེས་མགོན་པོ་ཀླུ་སྒྲུབ་ཀྱིས་
སངས་རྒྱས་བཅོམ་ལྡན་འདས་ཀྱིས་དངོས་པོ་བདེན་གྲུབ་མེད་པར་གཟིགས་པའི་སྒོ་ནས་
བསྟོད་པ་མཛད་པ་ཡིན་ནམ། བསྟོད་ཚུལ་གཞན་ཞིག་ཡོད་ལགས། དང་པོ་ལྟར་ན་གཟུང་
འཛིན་གཉིས་མེད་ཀྱི་ཡེ་ཤེས་བདེན་གྲུབ་ཀྱི་དངོས་པོར་བཞེད་པ་དང་འགལ་ཞིང་། །
གཉིས་པ་ལྟར་ན། བསྟོད་ཚུལ་གཞན་དེ་གང་ཡིན་ལགས། ཡང་དེ་ཉིད་ལས། ཁྱོད་ཀྱི་ཀུན་
ནས་ཉོན་མོངས་དང་། །རྣམ་བྱང་རོ་གཅིག་གྱུར་རིག་པས། །ཆོས་དབྱིངས་རྣམ་པར་དབྱེར་
མེད་པར། །ཀུན་ཏུ་རྣམ་པར་དག་གྱུར་པ། །ཞེས་ཀུན་ནས་ཉོན་མོངས་དང་རྣམ་བྱང་གི་་
ཆོས་ཐམས་ཅད་དུ་མ་རོ་གཅིག་ཏུ་གསུངས་པའི་དོན་གང་ཡིན་ལགས། གལ་ཏེ་ཀུན་ནས་
ཉོན་མོངས་དང༌། རྣམ་བྱང་གི་ཆོས་ཐམས་ཅད་བདེན་པར་མེད་པར་མཚུངས་པ་དེ་་་་་
ཐམས་ཅད་དུ་མ་རོ་གཅིག་ཡིན་པའི་དོན་ཡིན་ལགས་སམ། དེ་མ་ཡིན་པའི་དུ་མ་རོ་གཅིག་
ཡིན་པའི་དོན་གཅིག་ཡོད་ལགས། དང་པོ་ལྟར་ན། གཟུང་འཛིན་གཉིས་མེད་ཀྱི་ཡེ་ཤེས་་་
བདེན་པར་ཐལ། རྣམ་བྱང་གི་ཆོས་ཐམས་ཅད་དུ་མ་རོ་གཅིག་ཡིན་པའི་དོན་ཡིན་ལགས་
སམ། དེ་མ་ཡིན་པའི་དུ་མ་རོ་གཅིག་ཡིན་པའི་དོན་གཅིག་ཡོད་ལགས། དང་པོ་ལྟར་ན།
གཟུང་འཛིན་གཉིས་མེད་ཀྱི་ཡེ་ཤེས་བདེན་པར་མེད་པར་ཐལ། རྣམ་བྱང་གི་ཆོས་ཐམས་་
ཅད་བདག་མེད་དུ་མཚུངས་པའི་ཕྱིར། རྟགས་དང་པོ་དངོས་། གཞན་ཡང་། བྱམས་ཆོས་ཕྱི་
མ་གསུམ་དང་། འཕགས་པ་ཐོགས་མེད་ཀྱི་ས་སྡེ་ལྔ་སྡོམ་རྣམ་གཉིས་དབྱིག་གཉེན་གྱི་བྲ་ཀ་
ར་ཎ་སྡེ་བརྒྱད་དང་། བསྟོད་ཚོགས་དགོངས་པ་གཅིག་ཏུ་བཞེད་པ་མི་འཐད་དེ། བྱམས་་
ཆོས་ཕྱི་མ་གསུམ་དང༌། ཐོགས་མེད་སྐུ་མཆེད་ཀྱི་གཞུང་དེ་རྣམས་སུ། མཐར་ཐུག་ཐེག་པ་
གསུམ་དུ་བཤད། བསྟོད་ཚོགས་སུ་མཐར་ཐུག་ཐེག་པ་གཅིག་ཏུ་གྲུབ་པར་གསུངས་པའི་་་
ཕྱིར། རྟགས་དང་པོ་གྲུབ་སྟེ། མདོ་སྡེ་རྒྱན་དང་། དེའི་འགྲེལ་པ་མཁས་མཆོག་དབྱིག་གཉེན་
112



གྱིས་མཛད་པ་རྣམས་སུ་མཐར་ཐུག་ཐེག་པ་གཅིག་ཏུ་སྟོན་པའི་མདོ་དྲང་དོན་དགོངས་པ་
ཅན་དུ་བསྒྲུབས་ནས་མཐར་ཐུག་ཐེག་པ་གསུམ་དུ་གྲུབ་པ་རང་ལུགས་སུ་བཤད་པའི་ཕྱིར།
དེ་ལྟར་ཡང་མདོ་སྡེ་རྒྱན་ལས། ཆོས་དང་བདག་མེད་གྲོལ་བ་རྣམས། །མཚུངས་ཕྱིར་རིགས་
ནི་ཐ་དད་ཕྱིར། །ཞེས་སོགས་རྒྱས་པར་གསུངས་ཤིང་དེའི་འགྲེལ་པར་མཁས་མཆོག་དབྱིག་
གཉེན་གྱིས་མཐར་ཐུག་ཐེག་པ་གསུམ་དུ་གསལ་བར་བཤད་འདུག་ལགས། རྟགས་གཉིས་
པ་བསྟོད་ཚོགས་སུ་མཐར་ཐུག་ཐེག་པ་གཅིག་ཏུ་གསལ་བར་གསུངས་པ་ཡིན་ཏེ། དཔེ་་་་
མེད་པར་བསྟོད་པ་ལས། ཆོས་ཀྱི་དབྱིབས་ལ་དབྱེར་མེད་ཕྱིར། །གཙོ་བོ་ཐེག་དབྱེར་མ་་་་
མཆིས་ཀྱང༌། །ཁྱོད་ཀྱིས་སེམས་ཅན་གཞུག་དོན་དུ། །ཐེག་པ་གསུམ་དུ་གསུངས་པའོ། །ཞེས་
གསུངས་འདུག་པ་རིགས་ཚོགས་དང་བསྟོད་ཚོགས་དགོངས་པ་གཅིག་པར་གོ་ལགས།
བཞི་པ་འཇིག་རྟེན་ལས་འདས་པར་བསྟོད་པའི་དགོངས་པ་མ་ཡིན་པའི་ཚུལ་་་
བཤད་པ་ནི། འཇིག་རྟེན་ལས་འདས་པར་བསྟོད་པ་ལས། རྟེན་ཅིང་འབྲེལ་བར་འབྱུང་བ་
གང༌། །དེ་ཉིད་ཁྱོད་ནི་སྟོང་པར་བཞེད། །དངོས་པོ་རང་དབང་ཡོད་མིན་ཞེས། །མཉམ་་་་
མེད་ཁྱོད་ཀྱི་སེང་གེའི་སྒྲ། །ཀུན་རྟོག་ཐམས་ཅད་སྤངས་པའི་ཕྱིར། །སྟོང་ཉིད་བདུད་རྩི་་་
སྟོན་མཛད་ན། །གང་ཞིག་དེ་ལ་ཞེན་གྱུར་བ། །དེ་ཉིད་ཁྱོད་ཀྱིས་ཤིན་ཏུ་སྨད། །ཞེས་་་་་
གསུངས་པ་འདི་ལས་བརྩམས་པའི་དོགས་གཅོད་འབུལ་བར་བྱ་སྟེ། རྟེན་ཅིང་འབྲེལ་བར་
འབྱུང་བ་གང་། །དེ་ཉིད་ཁྱོད་ནི་སྟོང་པར་བཞེད། །ཅེས་པ་འདིས་རྟེན་འབྲེལ་ལ་བདེན་
སྟོང་གིས་ཁྱབ་པ་བསྟན་པ་ནི་རྩོད་པ་མི་འདུག་ལགས། དེས་ན། གཟུང་འཛིན་གཉིས་མེད་
ཀྱི་ཡེ་ཤེས་ཆོས་ཅན། བདེན་པར་མེད་པར་ཐལ། རྟེན་འབྲེལ་ཡིན་པའི་ཕྱིར། ཞེས་པ་ཟློག་
ཏུ་མི་འདུག་པ་འདི་ལ། རྗེ་ཀརྨ་པའི་ཊཱིཀྐར། གཟུང་འཛིན་གཉིས་མེད་ཀྱི་ཡེ་ཤེས་ལ་གཞན་
ངོ་རྟེན་འབྲེལ་གྱི་རྣམ་པར་སྣང་བ་དང༌། རང་ངོ་རང་བྱུང་གི་རྣམ་པར་ཡོད་པའི་རྟེན་་་་་
འབྲེལ་གཉིས་སུ་ཡོད་གསུང་བ་འདི་གསུང་རབ་གང་ནས་བཤད་ཅེས་ཞུས་ན་ཁུངས་ཅིག་
གནང་དགོས་པར་འདུག བོད་དུ་བཅོས་པའི་ཐ་སྙད་ལ་རྩི་འཇོག་འོང་བ་དཀའ་བས་་་་་
གསུང་རབ་གང་ནས་བཤད་ལགས། དེ་ལྟར་ཡང་། ཆོས་རྗེ་ས་པཎ་གྱིས། མིག་མང་རྒྱུ་དང་
113



མ་འབྲེལ་ན། །རྡེའུ་མང་ཡང་ཤི་རོ་ཡིན། །དེ་བཞིན་ཁུངས་དང་མ་འབྲེལ་བའི། །ཆོས་་་་
ལུགས་མང་ཡང་རོ་དང་འདྲ། །ཞེས་གསུངས་པ་བཞིན། ཐ་སྙད་གསར་བ་འདི་ལ་ཁུངས་་་
ཅིག་གནས་དགོས་པ་འདུག་ལགས། ཡང་སྡོམ་གསུམ་རབ་དབྱེ་ལས། ཁ་ཅིག་གྲངས་ཅན་་
ལུགས་བཞིན་དུ། །ཡོད་པའི་དགེ་བ་ཞེས་བྱ་བ། །རང་བྱུང་དུ་ནི་གྲུབ་པར་འདོད། །དེ་ལ་་་
བདེ་གཤེགས་སྙིང་པོ་ཟེར། །གྲངས་ཅན་ལུགས་འདི་མི་འཐད་པས། །ལུང་དང་རིགས་པས་
དགག་པར་བྱ། །ཞེས་རང་ངོར་རང་བྱུང་གི་རྣམ་པར་ཡོད་པའི་གཟུང་འཛིན་གཉིས་མེད་
ཀྱི་ཡེ་ཤེས་བདེན་གྲུབ་ཏུ་བཞེད་པ་འདི་མུ་སྟེགས་གྲངས་ཅན་གྱི་ལུགས་སུ་བཤད་འདུག་པ།
འདི་ལའང་། སྐྱོན་སྤོང་གནང་དགོས་རྒྱུར་འདུག་ལགས། གཞན་ཡང་། གཟུང་འཛིན་ས་
གཉིས་མེད་ཀྱི་ཡེ་ཤེས་ཆོས་ཅན། ཁྱོད་རང་དབང་དུ་ཡོད་པར་ཐལ། བདེན་པར་གྲུབ་པའི་
ཕྱིར། རྟགས་སོང་། འདོད་ན། དེ་ཆོས་ཅན། ཁྱོད་རང་དབང་དུ་ཡོད་པ་མ་ཡིན་པར་ཐལ།
ཁྱོད་དངོས་པོ་ཡིན་པའི་ཕྱིར། ཁྱབ་སྟེ། འཇིག་རྟེན་ལས་འདས་པར་བསྟོད་པ་ལས། དངོས་
པོ་རང་དབང་ཡོད་མིན་ཞེས། །མཉམ་མེད་ཁྱོད་ཀྱི་སེང་གེའི་སྒྲ། །ཞེས་གསུངས་པའི་ཕྱིར།
གཞན་ཡང་། དེ་ཉིད་ལས། ཀུན་རྟོག་ཐམས་ཅད་སྤང་བའི་ཕྱིར། །སྟོང་ཉིད་བདུད་རྩི་སྟོན་
མཛད་ན། །གང་ཞིག་དེ་ལ་ཞེས་གྱུར་པ། །དེ་ཉིད་ཁྱོད་ཀྱིས་ཤིན་ཏུ་སྨད། །ཅེས་པ་འདིའི་
དོན་ནི། བཅོམ་ལྡན་འདས་ཀྱིས་བདེན་པར་འཛིན་པའི་ཀུན་རྟོག་ཐམས་ཅད་སྤང་བའི་་་
ཕྱིར་དུ། སྟོང་ཉིད་ཟབ་མོའི་བདུད་རྩི་སྟོན་པར་མཛད་པ་ཡིན་པ་ལ། སྟོང་ཉིད་བདེན་པར་
གྲུབ་བོ། །ཞེས་སྨྲ་བ་ཤིན་ཏུ་སྨད་པའི་གནས་སུ་གསུངས་། ཞེས་པ་ལུང་འདིའི་དོན་དུ་་་་་
བསྙོན་མེད་དུ་འདུག་པ་ལ། གཟུང་འཛིན་གཉིས་མེད་ཀྱི་ཡེ་ཤེས་གནས་ལུགས་མཐར་ཐུག་
ཏུ་མཛད་ནས། དེ་བདེན་པར་གྲུབ་བོ་ཞེས་གསུང་བ་འདི་ཇི་ལྟར་རིགས་ལགས། ཆོས་རྗེ་་
ཤཱཀ་མཆོག་པས། འཁོར་ལོ་ཐ་མ་དང་། བསྟོད་ཚོགས་དགོངས་པ་གཅིག་ཏུ་བཞེད་པ་ཡང་།
རིགས་པ་འདི་རྣམས་ལ་ཐུགས་རྟོག་ཡེ་མ་ཞུགས་པ་འདྲ་སྙམ་དུ་ཤར་ལགས། རྟེན་ཅིང་་་
འབྲེལ་བར་འབྱུང་བ་གང་། །དེ་ཉིད་ཁྱོད་ཀྱིས་སྟོང་པར་བཞེད། །ཅེས་པ་ལ་རྗེ་ཀརྨ་པའི་་
ཊཱིཀྐ་ལྟར་ན་གཟུང་འཛིན་གཉིས་མེད་ཀྱི་ཡེ་ཤེས་རྟེན་འབྲེལ་མིན་པས་སྐྱོན་མེད་གསུངས་
114



མོད། དེ་ལ་དགག་པ་ཞུས་ཟིན། གཟུང་འཛིན་གཉིས་མེད་ཀྱི་ཡེ་ཤེས་ཆོས་ཅན། བདེན་པར་
མེད་པར་ཐལ། རྟེན་འབྲེལ་ཡིན་པའི་ཕྱིར། ཞེས་པ་འདི་ལ། ཆོས་རྗེ་ཤཱཀ་མཆོག་པ་དཔོན་
སློབ་རྣམས་ལན་ཅི་མཛད་ཐུགས་བསམ་ཐོངས། གཞན་ཡང་། གཟུང་འཛིན་གཉིས་མེད་ཀྱི་
ཡེ་ཤེས་འདི་ཤེས་པ་ཡིན་ནམ་མིན། མ་ཡིན་ན་དེ་ཡེ་ཤེས་ཀྱང་མ་ཡིན་པར་འགྱུར། གལ་ཏེ་
ཡིན་ན། གཟུང་འཛིན་གཉིས་མེད་ཀྱི་ཡེ་ཤེས་ཆོས་ཅན། ཁྱོད་རང་བཞིན་གྱིས་མེད་པར་་་་
ཐལ། ཁྱོད་ཤེས་པ་ཡིན་པའི་ཕྱིར། ཁྱབ་སྟེ། ཤེས་པ་དང་ཤེས་བྱ་ཐམས་ཅད་རང་བཞིན་་་་་
གྱིས་མེད་མཚུངས་ཡིན་པའི་ཕྱིར། མ་གྲུབ་ན། དེར་ཐལ། འཇིག་རྟེན་ལས་འདས་པར་་་་་
བསྟོད་པ་ལས། མ་ཤེས་པར་ནི་ཤེས་བྱ་མིན། །དེ་མེད་རྣམ་པར་ཤེས་མེད་པ། །དེ་ཕྱིར་ཤེས་
དང་ཤེས་བྱ་དག །རང་བཞིན་མེད་པར་ཁྱོད་ཉིད་བསྟན། །ཞེས་གསུངས། ཡང་དེ་ཉིད་ལས།
རྒྱུ་དང་རྐྱེན་ལས་བྱུང་བ་རྣམས། །དེ་མེད་པར་ནི་ཡོད་མིན་པས། །གཟུགས་བརྙན་ཉིད་་་་
དང་མཚུངས་པ་རུ། །གསལ་བར་ཅིའི་ཕྱིར་མི་འདོད། །འབྱུང་རྣམས་མིག་གཟུང་མ་ཡིན་ན། །
དེ་བྱུང་མིག་གཟུང་ཇི་ལྟར་ཞེས། །གཟུགས་ལ་དེ་སྐད་གསུངས་པ་ན། །ཁྱོད་ཉིད་གཟུགས་
ཀྱི་འཛིན་པ་བཟློག །ཅེས་གསུངས་འདུག་པ། གཟུང་འཛིན་གཉིས་མེད་ཀྱི་ཡེ་ཤེས་ཆོས་ཅན།
ཁྱོད་རང་བཞིན་གྱིས་མེད་པར་ཐལ། ཁྱོད་རང་གི་རྒྱུ་རྐྱེན་ལ་བརྟེན་ནས་བྱུང་བའི་ཕྱིར།
རྟགས་གསལ་ཊཱིཀྐར་ཞལ་གྱིས་བཞེས། ཁྱབ་པ་བསྟོད་ཚོགས་ཀྱི་དགོངས་པར་གསལ། ཡང་
དེ་ཉིད་ལས། མཚན་ཉིད་མཚོན་བྱ་གཞན་ཉིད་ན། །མཚོན་བྱ་མཚན་ཉིད་མེད་པར་འགྱུར།།
ཐ་དད་མིན་ཡང་དེ་མེད་པར། །ཁྱོད་ཀྱིས་གསལ་བོ་ཉིད་དུ་བསྟན། །མཚན་ཉིད་མཚོན་བྱ་
རྣམ་བྲལ་ཞིང༌། །ཚིག་གི་བརྗོད་པ་རྣམ་བྲལ་བར། །ཁྱོད་ཀྱི་ཡེ་ཤེས་ཅན་ཉིད་ཀྱིས། །འགྲོ་བ་
འདི་དག་ཞི་བར་མཐོང་། །ཞེས་གསུངས་པ་འདི་ལས་བརྩམས་ཏེ་ཞུ་ན། སངས་རྒྱས་ཀྱི་ས་
ན་ཡེ་ཤེས་མེད་པར་བཞེད་པ་བསྟོད་ཚོགས་ཀྱི་དགོངས་པ་གཏན་མ་ཡིན་ཏེ། ལུང་འདིས་
སངས་རྒྱས་ཀྱི་ས་ན་ཡེ་ཤེས་ཡོད་པ་གསལ་བར་བསྟན་པའི་ཕྱིར་ཏེ། སངས་རྒྱས་ཀྱི་ཡེ་ཤེས་
ཀྱི་སྤྱན་གྱིས་འགྲོ་བ་གདོད་མ་ནས་ཞི་བར་གཟིགས། ཞེས་གསུངས་འདུག་པ། ཡང་ལུང་་་་
དེའི་རྗེས་དེ་མ་ཐག་ཏུ། དངོས་པོ་ཡོད་པ་ཉིད་མི་སྐྱེ། །མེད་པ་ཡང་མིན་ཡོད་མིན་ལ། །
115



བདག་ལས་མ་ཡིན་གཞན་ལས་མིན། །ཞེས་དངོས་པོ་མེད་པ་ཡང་མ་ཡིན། ཡོད་པ་ཡང་མ་
ཡིན་ཞེས་གསུངས་འདུག་པ། འདིའི་དོན་གང་ཡིན། དངོས་པོ་ཐ་སྙད་དུ་མེད་པའང་མ་་་
ཡིན། དོན་དམ་པར་ཡོད་པའང་མ་ཡིན། ཞེས་པའི་དོན་ཡིན་ན་གཟུང་འཛིན་གཉིས་མེད་
ཀྱི་ཡེ་ཤེས་རྟག་དངོས་དང་། དོན་དམ་པར་ཡོད་པར་བཞེད་པ་དང་འགལ། དངོས་པོ་ཡོད་
པའང་མ་ཡིན། མེད་པའང་མ་ཡིན། ཞེས་པའི་དོན་ཡིན་ན། གཟུང་འཛིན་གཉིས་མེད་ཀྱི་ཡེ་
ཤེས་ཡོད་པ་མ་ཡིན་པར་ཐལ། དེ་དངོས་པོ་ཡིན་པ་གང་ཞིག་དངོས་པོ་ཡོད་པ་མ་ཡིན་་་་་
པའི་ཕྱིར། དོན་འདི་ནི་རིན་ཆེན་ཕྲེང་བར་གསུངས་པའི་རིགས་པ་ཡིན་ཏེ། དེ་ཉིད་ལས།
འཇིག་རྟེན་གྲངས་ཅན་འུག་ཕྲུག་དང་། །གོས་མེད་བཅས་ལ་གལ་ཏེ་ཞིག །ཡོད་མེད་་་་་
འདས་པ་སྨྲ་ན་དྲིས། །དེ་ཕྱིར་སངས་རྒྱས་རྣམས་ཀྱིས་ནི། །བསྟན་པ་འཆི་མེད་ཡོད་མེད་་་་
ལས། །འདས་པ་ཟབ་མོ་ཞེས་བཤད་པ། །ཆོས་ཀྱི་ཁུང་བ་ཡིན་ཞེས་བྱ། །ཞེས་གསུངས། དེའི་
དོན་ནི་གྲངས་ཅན་འུག་ཕྲུག་པ་སོགས་ཀྱིས་ཆོས་ཐམས་ཅད་ཡོད་མེད་ཀྱི་མཐའ་བཞི་ལས་
འདས་པར་སྨྲ་ན། དེའི་དོན་དྲིས་ཤིག་དང་སྨྲ་རྒྱུ་མི་འོང་ངོ༌། །དེའི་རྒྱུ་མཚན་ཡོད་མཐའ་་
འགོག་ན། དོན་དམ་པར་ཡོད་པ་འགོག་དགོས་ཤིང་། མེད་མཐའ་འགོག་ན་ཐ་སྙད་དུ་མེད་
པར་འགོག་དགོས་པས། དེའི་དོན་འཆད་ཤེས་པ་ལ་ཆོས་ཐམས་ཅད་ཐ་སྙད་དུ་ཡོད་ཅིང་།
དོན་དམ་པར་མེད་པའི་འཇོག་མཚམས་ཤེས་དགོས་ལ། ཕྱི་རོལ་བས་དེ་འདྲ་མི་ཤེས་པའི་
ཕྱིར། ཞེས་པའོ། །དེ་འདྲ་མ་ཡིན་པར་ད་ལྟའི་ཡོད་མིན་མེད་མིན་གྱི་འབྲུ་ཙམ་ལ་དཀའ་རྒྱུ་
ཅི་ཡང་མི་འདུག་ལགས། །
ལྔ་པ་བསྟོད་པ་ལས་འདས་པར་བསྟོད་པའི་དགོངས་པ་མ་ཡིན་པར་བསྟན་པ་ནི།
གཟུང་འཛིན་གཉིས་མེད་ཀྱི་ཡེ་ཤེས་བདེན་གྲུབ་དང་། རྟག་དངོས་སུ་བཞེད་པ་བསྟོད་་་་
ཚོགས་ཀྱི་དགོངས་པ་མ་ཡིན་ཏེ། དེ་ཉིད་ལས། དངོས་པོ་ཐམས་ཅད་གཟུགས་བརྙན་དང་།།
མཚུངས་པར་ཁྱོད་ཉིད་བཞེད་པ་ལགས། །ལྟ་བ་ཐམས་ཅད་སྤངས་པའི་ཕྱིར། །མགོན་པོ་་
ཁྱོད་ཀྱིས་སྟོང་པ་གསུངས། །དེ་ཡང་ཡོངས་སུ་བཏགས་པ་སྟེ། །དངོས་སུ་མགོན་པོ་ཁྱོད་མི་
བཞེད། །ཅེས་གསུངས་པ་འདིས་གཟུང་འཛིན་གཉིས་མེད་ཀྱི་ཡེ་ཤེས་བདེན་གྲུབ་དང་རྟག་
116



དངོས་སུ་བཞེད་པ་ལེགས་པར་བཀག་པ་ཡིན་ཏེ། དངོས་པོ་ཐམས་ཅད་གཟུགས་བརྙན་་་་་
དང་། །མཚུངས་པར་ཁྱོད་ཉིད་བཞེད་པ་ལགས། །ཞེས་པས་དངོས་པོ་ཐམས་ཅད་གཟུགས་
བརྙན་བཞིན་དུ་བདེན་མེད་དུ་བསྟན་པས། དངོས་པོ་བདེན་གྲུབ་བཞེད་པ་བཀག་ཅིང་།།
ལྟ་བ་ཐམས་ཅད་སྤངས་པའི་ཕྱིར། །མགོན་པོ་ཁྱོད་ཀྱིས་སྟོང་པ་གསུངས། །ཞེས་པས་སྟོང་
ཉིད་བདེན་གྲུབ་ཏུ་ལྟ་བ་སྤང་བའི་ཕྱིར་དུ། ཆོས་ཐམས་ཅད་བདེན་གྲུབ་ཀྱིས་སྟོང་པའི་་་
སྟོང་པ་གསུངས་ཞེས་བསྟན། སྟོང་ཉིད་བདེན་སྟོང་ཡིན་པའི་རྒྱུ་མཚན་འཆད་པ་ལ། དེ་་་
ཡང་ཡོངས་སུ་བཏག་པ་སྟེ། །དངོས་སུ་མགོན་པོ་ཁྱོད་ཀྱིས་བཞེད། །ཅེས་གསུངས། དེའི་་་་
དོན་ནི། མགོན་པོ་ཡང་དག་པར་རྫོགས་པའི་སངས་རྒྱས་ཀྱིས་སྟོང་ཉིད་དེ། དངོས་པོ་སྟེ་
བདེན་གྲུབ་དུ་མི་བཞེད་དེ། དེ་རྟོག་པས་བཏགས་ཙམ་དུ་བཞེད་པའི་ཕྱིར། ཞེས་པའི་དོན་
ཡིན་ནོ། །ལུང་འདིས་སྟོང་ཉིད་རྟོག་པས་བརྟགས་ཙམ་དུ་བསྟན་པ་ལ་བསྙོན་དུ་མེད་ལ།
རྟོག་པས་བཏགས་ཙམ་དང་བདེན་གྲུབ་ཀྱི་གཞི་མཐུན་ཁས་ལེན་པ་སངས་རྒྱས་པའི་གྲུབ་
མཐའ་ལ་གཏན་མེད་པས་སྟོང་ཞིང་བདེན་གྲུབ་བསྟོད་ཚོགས་ཀྱི་དགོངས་པ་གཏན་མིན་
པར་འདུག་ལགས། ཡང་བསྟོད་པ་ལས་འདས་པར་བསྟོད་པ་ལས། འདུས་བྱས་གྲུབ་པ་མ་
ལགས་ན། །འདུས་མ་བྱས་ལྟ་ག་ལ་གྲུབ། །སྨྲ་བའི་སེང་གེས་དེ་སྐད་དུ། །ཁྱོད་གསུངས་པ་ནི་
སེང་གེ་ཡིས། །འབིགས་བྱེད་གླང་ཆེན་སྨྲ་རྣམས་ཀྱི། །རྒྱགས་པ་གསལ་བར་གྱུར་པ་བཞིན། །
ཞེས་འདུས་བྱས་དང་འདུས་མ་བྱས་ཀྱི་ཆོས་གང་ཡང་བདེན་པར་གྲུབ་པ་མེད་དོ། །ཞེས་་་
པའི་སེང་གེའི་སྒྲ་ཆེན་པོ་སངས་རྒྱས་ཀྱིས་བསྒྲགས་པས། དངོས་པོ་བདེན་གྲུབ་ཁས་ལེན་་
པའི་དངོས་སྨྲ་བའི་གླང་ཆེན་རྣམས་སྐྲག་པར་བྱས་སོ། །ཞེས་པ་འདིས། འདུས་མ་བྱས་་་་་
བདེན་གྲུབ་བསལ་བར་བཀག་འདུག་པས། གཟུང་འཛིན་གཉིས་མེད་ཀྱི་ཡེ་ཤེས་འདུས་་་
བྱས་དང་བདེན་གྲུབ་དུ་བཞེད་པ་མི་འཐད་པར་གོ་ལགས། །
དྲུག་པ་སེམས་ཀྱི་རྡོ་རྗེ་ལ་བསྟོད་པའི་དགོངས་པ་མ་ཡིན་པའི་རྒྱུ་མཚན་བཤད་
པ་ནི། དེ་ཉིད་ལས། གང་གི་སེམས་བྱུང་དྲ་བ་ནི། །སེམས་ཉིད་ཀྱིས་ནི་བསལ་མཛད་དེ། །
སེམས་ཀྱི་རྨོངས་པ་སེལ་པ་ཡི། །རང་སེམས་དེ་ལ་ཕྱག་འཚལ་ལོ། །ཞེས་གསུངས་པ་འདི་ལ་
117



ཐོག་མར་རང་ཐུགས་ཀྱི་འབྲུ་སྣོན་བྱས་ན། སེམས་ཅན་རྣམས་ཀྱི་སེམས་ལ་བརྟེན་ནས་་་་
བྱུང་བ་འཁྲུལ་སྣང་གི་དྲ་བ་མ་ལུས་པ་བསལ་ཏེ། སེམས་ཀྱི་རྨོངས་པ་སེལ་བའི་དོན་དམ་
པ་བྱང་ཆུབ་ཀྱི་སེམས་ཞེས་བྱ་བ་རང་རྒྱུད་ལ་འབྱུང་བའི་དོན་དམ་པ་བྱང་ཆུབ་ཀྱི་སེམས་
དེ་ལ་ཕྱག་འཚལ་ལོ། །ཞེས་པ་ལུང་འདིའི་དོན་ཡིན་ཏེ། དེ་བས་ཀུན་གྱིས་འབད་པ་ཡི། །
བྱང་ཆུབ་སེམས་ལ་ཕྱག་འཚལ་ལོ། །ཞེས་གསུངས་པའི་ཕྱིར། དོན་དམ་པ་བྱང་ཆུབ་ཀྱི་
སེམས་དེ་ལ་སེམས་ཀྱི་རྡོ་རྗེ་ཞེས་ཀྱང་བྱ་སྟེ། རྡོ་རྗེའི་དོན་མི་ཕྱེད་པ་ཞེས་པ་ཡིན་ལ། དེ་་་
སྟོང་ཉིད་ལ་གཉིས་སྣང་ནུབ་པས་སྟོང་ཉིད་ལས་མི་ཕྱེད་པས་དེ་ལྟར་བརྗོད་པའི་ཕྱིར། དེ་
ལྟར་ཡང་། སེམས་ཀྱི་རྡོ་རྗེ་བསྒོམ་པའི་ཕྱིར། །དེ་ནི་བྱང་ཆུབ་མཆོག་ཅེས་བྱ། །ཞེས་གསུངས།
དེ་ནི་བྱང་ཆུབ་མཆོག་ཅེས་བྱ། །ཞེས་པའི་དོན་གང་ཡིན། གོང་དུ་སེམས་ཐོབ་པ་ནི་བྱང་་་
ཆུབ་སྟེ། །ཞེས་བཤད་པའི་དོན་ཡང་གང་ཡིན་ཞེ་ན། དོན་དམ་པ་བྱང་ཆུབ་ཀྱི་སེམས་ཐོབ་
པའི་ཚེ། གནས་སྐབས་ཀྱི་བྱང་ཆུབ་ཆེན་པོ་ཐོབ་ཅེས་པའི་དོན་ཡིན། རྡོ་རྗེའི་དོན་ཡང་་་་
གསང་སྔགས་ཀྱི་དཀྱིལ་ཆོག་མང་པོར། དོན་དམ་པ་བྱང་ཆུབ་ཀྱི་སེམས་སྙིང་གར་རྡོ་རྗེ་རྩེ་
ལྔ་པའི་རྣམ་པར་གྱུར། ཞེས་སོགས་དང་འབྲེལ་ལོ། །དེས་ན་སེམས་ཀྱི་རྡོ་རྗེ་ལ་བསྟོད་པ་་་
འདིས། དྲི་བཅས་ཀྱི་སེམས་གསལ་རིག་རང་བཞིན་གནས་རིགས་སུ་བསྟན་ཞེས་ཁ་ཅིག་་་
ཟེར་བ་དང་། གཟུང་འཛིན་གཉིས་མེད་ཀྱི་ཡེ་ཤེས་བདེ་གཤེགས་སྙིང་པོར་བསྟན། ཞེས་་་
གསུངས་པ་རྣམས་ལུང་འདི་རྣམས་ཀྱི་དོན་དུ་བཞེད་པ་ལ་འབྲེལ་ཡོད་པར་མ་གོ་ལགས།
དེས་ན་བསྟོད་པ་འདི་གཙོ་བོར་འབྲས་དུས་ཀྱི་དོན་དམ་སེམས་ཀྱི་རྡོ་རྗེ་ལ་བསྟོད་པ་ཡིན་
ལ། དེ་ལྟར་བསྟོད་པའི་ཚེ། རང་སེམས་དེ་ལ་ཕྱག་འཚལ་ལོ། །ཞེས་སེམས་མཚན་ཉིད་པ་ཅི་
ལ་བསྟོད་པར་བཤད་པའི་ཕྱིར། སངས་རྒྱས་ཀྱི་ས་ན་སེམས་མེད་པར་བཞེད་པ་ལྟར་ན།
སེམས་ཀྱི་རྡོ་རྗེ་ལ་བསྟོད་པའི་གཞུང་དང་འགལ་བར་འགྱུར་ཏེ། སེམས་ཀྱི་རྡོ་རྗེ་ལ་བསྟོད་
པ་ལས། རྣམ་པར་རྟོག་པ་སྤངས་པའི་སེམས། །ཞེས་རྟོག་པ་སྤངས་པའི་སེམས་ཡོད་པར་་
བཤད་ལ། དེ་ཡང་སངས་རྒྱས་ཀྱི་ས་མ་གཏོགས་གཞན་དུ་མི་འབྱུང་བའི་ཕྱིར། དེ་ལྟར་ཡང་།
དེ་ཉིད་ལས། རྣམ་རྟོག་མེད་པ་ཐར་པ་ཡིན། །ཞེས་བཤད་དོ། །
118



བདུན་པ་བསྟོད་ཚོགས་ལྷག་མ་རྣམས་ཀྱི་དགོངས་པ་མ་ཡིན་པའི་ཚུལ་བཤད་པ་
ནི། གཟུང་འཛིན་གཉིས་མེད་ཀྱི་ཡེ་ཤེས་གནས་ལུཊ་མཐར་ཐུག་དང༌། དེ་ཉིད་བདེན་པར་
གྲུབ་པ་བསྟོད་ཚོགས་ཀྱི་དགོངས་པར་བཞེད་པ་མི་འཐད་དེ། དོན་དམ་པར་བསྟོད་པ་་་་
ཞེས་བྱ་བའི་བསྟོད་ཚོགས་ལས། ཆོས་རྣམས་ཐམས་ཅད་སྟོང་པ་ལ། །གང་ལ་བསྟོད་ཅིང་་
གང་གིས་བསྟོད། །ཅེས་དོན་དམ་པར་བསྟོད་པའི་ཡུལ་མེད་ཅིང་། བསྟོད་པ་བོ་ལ་སོགས་
པ་ཡང་མེད་པར་བཤད་ལ། དོན་དམ་པར་བསྟོད་པའི་ཡུལ་མེད་ན་དོན་དམ་པར་སངས་
རྒྱས་མེད་དགོས་ལ། དེ་ལྟར་ན་སངས་རྒྱས་ཀྱི་ཐུཊ་རྒྱུད་ཀྱི་གཟུང་འཛིན་གཉིས་མེད་ཀྱི་ཡེ་
ཤེས་དོན་དམ་པར་མེད་དགོས། སངས་རྒྱས་ཀྱི་ས་ན་གཟུང་འཛིན་གཉིས་མེད་ཀྱི་ཡེ་ཤེས་
མེད་ན། སངས་རྒྱས་ཀྱི་ས་ན་ཆོས་ཉིད་མེད་དགོས་ལ། དེ་ལྟར་ནི་ག་ལ་བཞེད། དེ་བཞིན་དུ།
སྐྱེ་བ་མེད་ཅིང་གནས་མེད་ལ། །འཇིག་རྟེན་དཔེ་ལས་ཤིན་ཏུ་འདས། །ངག་གི་བརྗོད་པའི་
སྤྱོད་ཡུལ་མིན། །མགོན་ཁྱོད་ཇི་ལྟར་བསྟོད་པར་བགྱི། །ཞེས་དོན་དམ་པར་བསྟོད་པའི་ཡུལ་
མེད་པར་བསྟན་ནས། དེ་ལྟ་ན་ཡང་བདག་འདྲ་བས། །དེ་བཞིན་ཉིད་དོན་སྤྱོད་ཡུལ་གྱི། །
འཇིག་རྟེན་རྟག་པ་ལ་གནས་ནས། །གུས་པ་ཆེན་པོས་བསྟོད་པར་བགྱི། །ཞེས་དོན་དམ་་་
པར་བསྟོད་པའི་ཡུལ་མེད་ཀྱང་། །ཀུན་རྫོབ་ཏུ་གུས་པ་ཆེན་པོས་བསྟོད། །ཅེས་སོགས་རྒྱ་་
ཆེར་གསུངས་འདུག་ལ། བླ་ན་མེད་པའི་བསྟོད་པ་ལས་ཀྱང་། གང་གི་ཚུ་རོལ་ཕ་རོལ་སྤངས།།
ཤེས་བྱའི་རང་གི་ངོ་བོ་མཆོག །ཡེ་ཤེས་རྫུ་འཕྲུལ་སྟོབས་ཀྱིས་བསལ། །བླ་ན་མེད་དེ་ཕྱག་་་
འཚལ་ལོ། །ཞེས་ཤེས་བྱ་རང་གི་ངོ་བོས་གྲུབ་པ། ཡེ་ཤེས་ཀྱི་རྫུ་འཕྲུལ་གྱི་སྟོབས་ཀྱིས་བསལ་
ཞེས། སངས་རྒྱས་ཀྱི་ཡེ་ཤེས་ཀྱིས་བརྟག་དཔྱད་ཀྱི་མཐའ་གཉིས་སྤངས་ནས་ཤེས་བྱ་རང་
གི་ངོ་བོས་གྲུབ་པ་སངས་རྒྱས་ཀྱི་ཡེ་ཤེས་ཀྱི་སྟོབས་ཀྱིས་བསལ་བར་གསུངས་པ་དང་། ཡང་།
གང་ཞིག་གཅིག་པུ་ཡེ་ཤེས་གསལ། །མ་ལུས་ཤེས་བྱ་ཡོངས་སུ་དཔྱོད། །ཅེས་སངས་རྒྱས་ཀྱི་
ཡེ་ཤེས་ཀྱིས་སྟོང་ཉིད་ལ་མཉམ་པར་བཞག་བཞིན་པའི་ངང་ནས། ཀུན་རྫོབ་དང་དོན་་་་
དམ་པའི་ཤེས་བྱ་མ་ལུས་པ་གསལ་བར་གཟིགས་པར་བཤད་ན། སངས་རྒྱས་ལ་ཡེ་ཤེས་་་
མེད་པ་ཇི་ལྟར་འཐད། ཀུན་རྫོབ་བདེན་པ་གཞི་མ་གྲུབ་པ་ཇི་ལྟར་འཐད། དོན་དམ་བདེན་
119



པ་བློའི་ཡུལ་མ་ཡིན་པ་ཇི་ལྟར་འཐད་སྙམ་པ་ཡིན་ལགས། དེས་ན་བསྟོད་ཚོགས་ཀྱི་གཞུང་
རྣམས་ཀྱིས་སངས་རྒྱས་ལ་བསྟོད་པའི་ཚེ། ཆོས་ཐམས་ཅད་ངོ་བོ་ཉིད་ཀྱིས་མ་གྲུབ་པར་་་་་
གསུང་བའི་སྒོ་ནས་བསྟོད་པ་གཙོ་བོར་འདུག་ཅིང་། གཟུང་འཛིན་གཉིས་མེད་ཀྱི་ཡེ་ཤེས་
བདེན་གྲུབ་ཏུ་སྟོན་པའི་ཚིག་གཅིག་ཀྱང་མི་འདུག་པ་ཇི་ལྟར་ལགས། ཡང་སྐུ་གསུམ་ལ་་་་་
བསྟོད་པར། སངས་རྒྱས་ཀྱི་ཆོས་སྐུ་ལ་བསྟོད་པའི་ཚེ། གང་ཞིག་གཅིག་མིན་དུ་མ་མ་ཡིན་
པ་དག་དང་གཞན་ཕན་ཕུན་ཚོཊ་ཆེན་པོའི་གཞིར་གྱུར་བ། །དངོས་མེད་ཉིད་མིན་དངོས་
མིན་མཁའ་ལྟར་རོ་མཉམ་རྣམ་པར་རྟོག་པར་དཀའ་བའི་རང་བཞིན་ཅན། །ཐུབ་པ་་་་
རྣམས་ཀྱིས་ཆོས་སྐུ་མ་གོས་རྣམ་པར་མི་འགྱུར་ཞིང་ཁྱབ་མི་མཉམ་དང་མཉམ་ཞིང་། །སྤྲོས་
མེད་སོ་སོ་རང་གིས་རིག་བྱ་དོན་ཆེན་དཔེ་མེད་དེ་ལ་འདིར་བདག་ཕྱག་འཚལ། །ཞེས་་་་
སངས་རྒྱས་ཀྱི་ཡེ་ཤེས་དེ་དངོས་མེད་ཀྱང་མ་ཡིན། དངོས་པོ་ཡང་མ་ཡིན་པར་གསུངས་་་་
པའི་དོན་གང་ལཊ། སངས་རྒྱས་ཀྱི་ཡེ་ཤེས་དོན་དམ་པར་དངོས་པོ་དང་དངོས་མེད་གང་
ཡང་མ་ཡིན་ཞེས་པའི་དོན་ཡིན་པས། ཐ་སྙད་དུ་མེད་པ་ཡང་མ་ཡིན། དོན་དམ་པར་ཡོད་
པའང་མ་ཡིན། ཞེས་པའི་དོན་གང་ཡིན་ཞེས་ཞུའོ། །འབྲུ་དེ་རྣམས་མ་གཏོཊ་གཞན་ནི་་་་
གནང་དཀའ་བ་འདུག དེ་རྣམས་གང་གནང་ཡང་གཟུང་འཛིན་གཉིས་མེད་ཀྱི་ཡེ་ཤེས་་་་
རྟག་དངོས་དང་བདེན་གྲུབ་ཏུ་བཞེད་པ་དང་འགལ་བ་འདུག་ཅིང་། འབྲུ་གཞན་གནང་་
རྒྱུ་ཡིན་ན་ཇི་ལྟར་གནང་ལཊ། དེ་རྣམས་ནི་བསྟོད་ཚོཊ་ཀྱི་ལུཊ་ལ་གཟུང་འཛིན་གཉིས་་་་
མེད་ཀྱི་ཡེ་ཤེས་བདེན་གྲུབ་ཏུ་ཞལ་གྱིས་བཞེས་པ་ཡང་བློ་ཡུལ་དུ་ཡེ་མ་ཤོང་སྟེ། འགྲེལ་པ་
དོན་གསལ་གྱི་ལུཊ་ལ་སྟོང་ཉིད་བདེན་གྲུབ་བཞེད་པ་མི་འཐད་པར་ཐལ། འགྲེལ་པ་དོན་
གསལ་འདིར། སྟོང་པ་ཉིད་རང་གི་ངོ་བོ་བདེན་གྲུབ་ཀྱིས་སྟོང་པ་དེ་སྟོང་པ་ཉིད་སྟོང་པ་་་
ཉིད་དུ་བཞེད་པའི་ཕྱིར། འགྲེལ་པ་དོན་གསལ་ལས་འདིར་སྨྲས་པ། ནང་དང་ཕྱི་རོལ་་་་
རྣམས་དང་ནི། །གཉིས་དང་སྟོང་པའི་དངོས་པོ་དང་། །ཕྱོགས་དང་མྱ་ངན་འདས་ལམ་་་་
དང༌། །རྐྱེན་ལས་སྐྱེས་དང་ཅིག་ཤོས་དང་། །མཐའ་འདས་ཐོག་མ་དོར་བ་མེད། །རང་་་་་་
བཞིན་དང་ནི་ཆོས་ཀུན་དང་། །ཆོས་སྐྱེ་ལ་སོགས་འདས་སོགས་དང་། །ལྡན་དང་ཅིག་ཤོས་
120



ངོ་བོ་དང་། །མཁའ་དང་སྟོང་པ་ཞེས་བྱ་དང༌། །ཆོས་ཀྱི་གཞན་གྱི་ངོ་བོ་ཉིད། །རང་རང་ངོ་
བོས་སྟོང་པའི་ཕྱིར། །སྟོང་པ་ཉིད་ནི་ཉི་ཤུ་འདོད། །ཅེས་གསུངས་པའི་ཕྱིར། ཆོས་ཀྱི་གཞན་
གྱི་ངོ་བོ་ཉིད། །ཅེས་པས་གཞན་སྟོང་བསྟན་ཞེས་གསུངས་པ་ལ་གོང་དུ་དགག་པ་ཞུས་ཟིན།
དེ་བཞིན་དུ། འགྲེལ་པ་འདིའི་ལུཊ་ལ་སྟོང་ཉིད་བདེན་གྲུབ་ཞལ་གྱིས་བཞེས་པ་གནས་་་་་
མེད་ཅིང་། སྐབས་མེད་དེ་གཟུང་འཛིན་གཉིས་མེད་ཀྱི་ཡེ་ཤེས་ཆོས་ཅན། ཁྱོད་ལ་བདེན་་་
པར་གྲུབ་པའི་ངོ་བོ་ཅུང་ཟད་མེད་པར་ཐལ། ཁྱོད་རྟེན་འབྲེལ་ཡིན་པའི་ཕྱིར། དེ་སྐད་དུ་
ཡང་། རྟེན་ཅིང་འབྲེལ་བར་འབྱུང་བ་ཡིན་པའི་ཕྱིར། སྒྱུ་མ་བཞིན་དུ་ངོ་བོ་ཉིད་མེད་པ་སྟེ།
ཞེས་གསུངས་པའི་ཕྱིར། འདི་ལ་འབྲུ་ཟུར་པ་ཅིག་གནང་ཡང་ཀྱོག་བཤད་མ་གཏོགས་ཡིད་
ཆེས་པའི་བཤད་པ་དཀའ་བར་འདུག་ལགས། འདིའི་ལན་ལ། འདི་སྐད་ཅེས་གསུངས་སྣང་
སྟེ། སྤྱན་རས་གཟིགས་བདུན་པའི་ཞལ་སྔ་ནས་ནི། རྣལ་འབྱོར་གྱི་ས་གསུམ་པ་འཆད་པའི་
སྐབས་སུ། རྣམ་པར་རིག་པ་ཙམ་དེ་ཡང་བསལ་ཏེ། ཞེས་པས་གཉིས་མེད་ཀྱི་རྣམ་ཤེས་ཡང་
དག་ཏུ་ཡོད་པ་ཤུགས་ཀྱིས་བསལ་དགོས་པར་བསྟན་ནས། ས་བཞི་པ་འཆད་པའི་སྐབས་སུ།
དེ་བསལ་དགོས་པ་གཞིར་བཞག་མཛད་ནས་འདིར་སྨོས་ལ། གཉིས་མེད་ཀྱི་ཡེ་ཤེས་ཡང་
དག་པར་ཡོད་པ་གྲུབ་དོན་དུ་གཞིར་བཞག་ཀྱང་། གཉིས་མེད་ཀྱི་ཡེ་ཤེས་ལ་གཞན་ངོ་རྟེན་
འབྲེལ་གྱི་རྣམ་པར་སྣང་བ་དང་། རང་ངོ་རང་བྱུང་གི་ངོ་བོར་ཡོད་པ་གཉིས་ལས། དང་པོ་
རྟེན་འབྲེལ་གྱི་རྣམ་པར་སྣང་བ་དེ་ཡང་ཡང་དག་པར་ཡོད་པ་མ་ཡིན་གྱི། འཁྲུལ་པ་སེལ་
བར་མཛད་པ་ཡིན་ནོ། །ཞེས་འཆད་དོ། །ཞེས་སྐྱོན་སྤོང་གནང་འདུག་པ། འདིས་ཀྱང་སྐྱོན་
སྤོང་མི་ནུས་ཏེ། སྐྱོན་སྤོང་འདིའི་དོན་ནི། གཞན་ངོ་རྟེན་འབྲེལ་གྱི་རྣམ་པར་སྣང་བའི་་་་
གཉིས་མེད་ཀྱི་ཡེ་ཤེས་དེ་ཡང་དག་པར་མེད་ཅིང་། རང་ངོ་རང་བྱུང་གི་ངོ་བོར་ཡོད་པའི་
གཉིས་མེད་ཀྱི་ཡེ་ཤེས་དེ་ཡང་དག་པར་ཡོད་ཀྱང་། དེ་རྟེན་འབྲེལ་མ་ཡིན་པས་སྐྱོན་མེད་
གསུང་བར་འདུག་ཅིང་གཉིས་མེད་ཀྱི་ཡེ་ཤེས་བདེན་པར་གྲུབ་པ་འདི་ནི་བར་དུ་བདག་
ཟློག་པའི་སྐབས་སུ་དབུ་མ་རིགས་ཚོགས་སོགས་སུ་མ་བཤད་ཀྱང་། ཀླུ་སྒྲུབ་ཀྱིས་བསྟོད་་་་
ཚོགས་སུ་གསལ་བར་གསུངས་ཤིང་། འཕགས་པ་ལྷས་རྣལ་འབྱོར་སྤྱོད་པ་བཞི་བརྒྱ་པ་་་་
121



སོགས་སུ་གསུངས་ལ། ཐོགས་མེད་སྐུ་མཆེད་དང་སློབ་དཔོན་སེང་གེ་བཟང་པོའི་ཡང་་་་་་
དགོངས་པ་མཐར་ཐུག་པ་ཡིན་ནོ་ཞེས་གསུངས་འདུག་པ། འདི་ལྟར་འབུལ་སྟེ། གཞན་་་་་
མིན་པའི་དེ་བཞིན་ཉིད་ཅེས་པའི་མིང་ཅན་གཟུང་འཛིན་གཉིས་མེད་ཀྱི་ཡེ་ཤེས་དེ་རྟེན་་
འབྲེལ་ཡིན་པར་ཐལ། བསམ་གྱིས་མི་ཁྱབ་པར་བསྟོད་པ་ལས། ཡོད་མིན་མེད་མིན་གང་་་
ལགས་པ། །གང་ཡང་གཅིག་མིན་དུ་མ་མིན། །གཉིས་ཀ་མ་ཡིན་ཅི་ཡང་མིན། །གཞི་མེད་པ་
དང་མི་གསལ་དང༌། །བསམ་མི་ཁྱབ་དང་དཔེ་མེད་དང་། །གང་ཡང་མི་སྐྱེ་མི་འཇིགས་དང་། །
ཆད་པ་མེད་པ་རྟག་མེད་པ། །དེ་ནི་ནམ་མཁའ་འདྲ་བ་ལགས། །ཡི་གེ་ཡེ་ཤེས་སྤྱོད་ཡུལ་མེད།།
དེ་ནི་རྟེན་ཅིང་འབྲེལ་བར་འབྱུང་། །དེ་ཉིད་སྟོང་པར་ཁྱོད་བཞེད་ལགས། །ཞེས་སྤྲོས་པ་་་
ཐམས་ཅད་དང་བྲལ་བའི་གནས་ལུགས་མཐར་ཐུག་པ་དེ་རྟེན་འབྲེལ་དུ་གསུངས་ཤིང༌།
གཟུང་འཛིན་གཉིས་མེད་ཀྱི་ཡེ་ཤེས་གནས་ལུགས་མཐར་ཐུག་ཡིན་པ་བསྟོད་ཚོགས་ཀྱི་་་
དགོངས་པར་བཞེད་རིགས་པའི་ཕྱིར། དེ་བཞིན་དུ། རྩ་བ་ཤེས་རབ་ལས་ཀྱང་། གང་ཕྱིར་
རྟེན་འབྱུང་མ་ཡིན་པའི། །ཆོས་འགའ་ཡོད་པ་མ་ཡིན་པ། །དེ་ཕྱིར་སྟོང་པ་མ་ཡིན་པའི། །
ཆོས་འགའ་ཡོད་པ་མ་ཡིན་ནོ། །ཞེས་གསུངས། ཡང་རྗེ་ཀརྨ་པའི་ཊཱིཀྐ་ཆེན་མོའི་ཤོག་བུ་་་
ཉིས་བརྒྱ་གྱ་ལྔ་པ་ལས། འདི་ལྟར་འབྱུང་སྟེ། དབུ་མ་ཆེན་མོ་སྨྲ་བ་རྣམས་ཀྱིས་རྟེན་འབྲེལ་
ལས་འདས་པའི་གཉིས་མེད་ཀྱི་ཡེ་ཤེས་དེ་དོན་དམ་པའི་དངོས་པོར་ཡོད་དེ་ཡུལ་གྱི་་་་་
གནས་ཚུལ་ལ་ཞུགས་པའི་ཕྱིར་དང་། དེ་དངོས་པོར་སྨྲ་བའི་སྐྱོན་དུ་མི་འགྱུར་ཏེ། དེ་་་་་
དངོས་པོ་ཡིན་པའི་ཕྱིར། དེ་དངོས་པོ་ཡིན་ཏེ། བཅོམ་ལྡན་འདས་ཀྱིས་ངེས་དོན་གྱི་མདོ་
རྒྱུད་དུ་དངོས་པོར་བཤད་པའི་ཕྱིར་དང་དབུ་མ་ཆེན་མོ་འདིའི་གོང་ན་གྲུབ་པའི་མཐའ་་
མེད་པས། དེ་དངོས་པོ་ཡིན་པ་འགོག་བྱེད་ཀྱི་རིགས་པ་མ་བཤད་པའི་ཕྱིར། འོ་ན་དེ་་་་་
དངོས་པོ་ཡིན་ན་དོན་བྱེད་ནུས་དགོས་ལ། དེ་ལྟར་གྱི་ཚེ། ཁྱོད་འདོད་པའི་ཡེ་ཤེས་དེ་རྟག་
པར་བཤད་པ་དང་འགལ་སྙམ་ན་མི་འགལ་ཏེ། དེས་དོན་བྱེད་ནུས་པར་ཐལ། རང་དུས་སུ་
ཡོད་པའི་དོན་བྱེད་ནུས་པ་གང་ཞིག རང་དུས་སུ་ཡོད་ན་རྟག་པ་ཡིན་པར་གྲུབ་པ་རིགས་
པའི་གཞུང་ལས་བཤད་པའི་ཕྱིར། ཞེས་གསུངས་ཤིང༌། ཤོག་བུ་ཉིས་བརྒྱ་དོན་གསུམ་པ་་་
122



ལས། གློ་བུར་གྱི་དྲི་མ་སོགས་དངོས་པོ་ཐམས་ཅད་ནི་འདུས་བྱས་སླ་བའི་ཆོས་ཅན་དང་།
གང་སླུ་བ་ལ་རྫུན་པས་ཁྱབ་པ་ཡིན་ཏེ། དབུ་མ་རྩ་བ་ལས། གལ་ཏེ་མྱ་ངན་འདས་དངོས་ན། །
མྱ་ངན་འདས་པ་འདུས་བྱས་འགྱུར། །དངོས་པོ་འདུས་བྱས་མ་ཡིན་པ། །འགའ་ཡང་གང་
ནའང་ཡོད་མ་ཡིན། །ཞེས་རྩ་བ་ཤེས་རབ་ཤེས་བྱེད་དུ་འདྲེན་པ་གནང་འདུག་པ་ནང་་་་
འགལ་བར་དོགས་ཏེ། གཟུང་འཛིན་གཉིས་མེད་ཀྱི་ཡེ་ཤེས་ཆོས་ཅན། འདུས་བྱས་ཡིན་་་་་
པར་ཐལ། དངོས་པོ་ཡིན་པའི་ཕྱིར། རྟགས་ནི་གཟུང་འཛིན་གཉིས་མེད་ཀྱི་ཡེ་ཤེས་རྟག་་་
དངོས་སུ་ཞལ་གྱིས་བཞེས་པའི་སྟེང་དུ་སོང་། འདོད་ལན་གནང་ན། གཟུང་འཛིན་གཉིས་
མེད་ཀྱི་ཡེ་ཤེས་ཆོས་ཅན། མི་རྟག་པ་ཡིན་པར་ཐལ། འདུས་བྱས་ཡིན་པའི་ཕྱིར། མ་ཁྱབ་ན།
བཅོམ་ལྡན་འདས་ཀྱིས་འདུས་བྱས་ཐམས་ཅད་མི་རྟག ཟག་བཅས་ཐམས་ཅད་སྡུག་བསྔལ།
ཆོས་ཐམས་ཅད་སྟོང་ཞིང་བདག་མེད། མྱ་ངན་ལས་འདས་པ་ནི་ཞི་ཞིང་བདེ། ཞེས་གསུང་
རབ་ཐམས་ཅད་ལྟ་བ་བཀའ་རྟགས་ཀྱི་ཕྱག་རྒྱ་བཞིས་རྒྱས་བཏབ་སྟེ་གསུངས་པ་མི་འཐད་
པར་ཐལ་ལོ། །བྱེ་བྲག་ཏུ་སྨྲ་བས་རྟག་དངོས་ཁས་བླངས་ཀྱང་། འདུས་བྱས་རྟག་པར་ཁས་
མ་བླངས་པར་འདུག གལ་ཏེ་རྩ་ཤེ་ལས་དེ་ལྟར་གསུངས་པ་གློ་བུར་གྱི་དྲི་མ་ལ་སོགས་པ་་
དངོས་པོའི་དབང་དུ་བྱས་པ་ཡིན་ནོ། །ཞེས་གསུངས་ན། རྩ་བ་ཤེས་རབ་ཀྱི་ལུགས་ལ་་་་་
གཟུང་འཛིན་གཉིས་མེད་ཀྱི་ཡེ་ཤེས་གནས་ལུགས་མཐར་ཐུག་དང༌། རྟག་དངོས་སུ་བཞེད་
དགོས་པས་རིགས་ཚོགས་ཀྱི་ལུགས་ལ་སྟོང་ཉིད་ཡིན་ན་མེད་དགག་ཡིན་དགོས་པ་དང་།
རིགས་ཚོགས་སུ་གཞན་སྟོང་མ་བསྟན་པར་བཞེད་པ་དང་འགལ་ལོ། །ཡང་གཟུང་འཛིན་་་
གཉིས་མེད་ཀྱི་ཡེ་ཤེས་གནས་ལུགས་མཐར་ཐུག་དང་། བདེན་གྲུབ་དང་། རྟག་དངོས་ཡིན་
ཡང་དེ་འདུས་མ་བྱས་སུ་བཞེད་པས་སྐྱོན་མེད་དོ། །ཞེས་གསུང་ན། གཟུང་འཛིན་གཉིས་་
མེད་ཀྱི་ཡེ་ཤེས་ཆོས་ཅན། བདེན་པར་མ་གྲུབ་པར་ཐལ། འདུས་མ་བྱས་ཡིན་པའི་ཕྱིར། མ་
ཁྱབ་ན། དེ་ལ་ཁྱབ་པ་ཡོད་པར་ཐལ། རྩ་བ་ཤེས་རབ་ལས། འདུས་བྱས་རབ་ཏུ་མ་གྲུབ་པས། །
འདུས་མ་བྱས་ནི་ཇི་ལྟར་གྲུབ། །ཅེས་འདུས་བྱས་བདེན་གྲུབ་རིགས་པས་ཁེགས་པ་དང༌། །
དེ་ཁེགས་པས་འདུས་མ་བྱས་བདེན་གྲུབ་ཞར་ལ་ཁེགས་པ་གསུངས་པ་དང་འགལ། གལ་་



ཏེ་རིགས་ཚོགས་ཀྱི་གཞུང་ཁས་མི་ལེན་པས། སྐྱོན་མེད་དོ། །ཞེས་གསུང་ན། འོ་ན། བསྟོད་
ཚོགས་ལས། འདུས་བྱས་གྲུབ་པ་མ་ལགས་ན། །འདུས་མ་བྱས་ལྟ་ག་ལ་གྲུབ། །སྨྲ་བའི་སེང་
གེས་དེ་སྐད་དུ། །ཁྱོད་གསུངས་པ་ནི་སེང་གེ་ཡིས། །འབིགས་བྱེད་གླང་ཆེན་སྨྲ་རྣམས་ཀྱི། །
རྒྱགས་པ་སེལ་བར་གྱུར་བ་བཞིན། །ཞེས་བསྟོད་པ་ལས་འདས་པར་བསྟོད་པ་ཞེས་པའི་་་
བསྟོད་ཚོགས་ཀྱི་བསྟན་བཅོས་སུ་གསུངས་འདུག་པ་ཇི་ལྟར་ལཊ། གཞན་ཡང་། རྣལ་་་་་
འབྱོར་གྱི་ས་གཉིས་པའི་སྐབས་སུ། གཉིས་སུ་མེད་པའི་ཡེ་ཤེས་འབའ་ཞིག་འདི་ཡང་དག་
པར་ཡོད་པའི་ངོ་བོ་ཡིན་ནོ་སྙམ་དུ་ངེས་པར་བྱས་ནས་ཞེས་པའི་གཉིས་སུ་མེད་པའི་ཡེ་་་
ཤེས་དེ་རང་ངོ་རང་བྱུང་གི་རྣམ་པར་ཡོད་པའི་གཟུང་འཛིན་གཉིས་མེད་ཀྱི་ཡེ་ཤེས་དེ་ལ་
མཛད་དམ། གཞན་ངོ་རྟེན་འབྲེལ་གྱི་རྣམ་པར་སྣང་བའི་གཟུང་འཛིན་གཉིས་མེད་ཀྱི་ཡེ་
ཤེས་དེ་ལ་མཛད། དང་པོ་ལྟར་ན། རང་ངོ་རང་བྱུང་གི་རྣམ་པར་ཡོད་པའི་གཟུང་འཛིན་
གཉིས་མེད་ཀྱི་ཡེ་ཤེས་དེ་ཆོས་ཅན། དེ་ཡང་རྟེན་ཅིང་འབྲེལ་བར་འབྱུང་བ་ཡིན་པའི་ཕྱིར།
སྒྱུ་མ་བཞིན་དུ་ངོ་བོ་ཉིད་མེད་པ་སྟེ་ཞེས་པས་ཁྱོད་བདེན་མེད་དུ་བསྟན་པར་ཐལ། ཁྱོད་་
གཉིས་སུ་མེད་པའི་ཡེ་ཤེས་འབའ་ཞིག་འདི་ཡང་དག་པར་ཡོད་པའི་ངོ་བོ་ཡིན་ནོ་སྙམ་དུ་
ངེས་པར་བྱས་ནས། ཞེས་པའི་སྐབས་འདིར་དངོས་སུ་བསྟན་པའི་གཉིས་མེད་ཀྱི་ཡེ་ཤེས་
ཡིན་པའི་ཕྱིར། མ་ཁྱབ་ན། གཉིས་སུ་མེད་པའི་ཡེ་ཤེས་འབའ་ཞིག་འདི་ཡང་དག་པར་ཡོད་
པའི་ངོ་བོ་ཡིན་ནོ། །སྙམ་དུ་ངེས་པར་བྱས་ནས། དེ་ཡང་རྟེན་ཅིང་འབྲེལ་བར་འབྱུང་བ་་་
ཡིན་པའི་ཕྱིར། སྒྱུ་མ་བཞིན་དུ་ངོ་བོ་ཉིད་མེད་པ་སྟེ། ཞེས་གསུངས་པ་འབྲེལ་མེད་དུ་གྱུར་
རོ། །གཉིས་པ་ལྟར་ན། གཉིས་སུ་མེད་པའི་ཡེ་ཤེས་འབའ་ཞིག་འདི་ཡང་དག་པར་ཡོད་་་
པའི་ངོ་བོ་ཡིན་ནོ་སྙམ་དུ་ངེས་པར་བྱས་ནས་ཞེས་པའི་གཞུང་འདིས། གཟུང་འཛིན་་་་་
གཉིས་མེད་ཀྱི་ཡེ་ཤེས་ཡང་དག་པར་ཡོད་པར་བསྟན་པར་ཐལ། འགྲེལ་བ་དོན་གསལ་གྱི་
ལུཊ་ལ་གཟུང་འཛིན་གཉིས་མེད་ཀྱི་ཡེ་ཤེས་ཡང་དག་པར་ཡོད་པར་བཞེད་རིགས་པ་གང་
ཞིག ལུང་འདིའི་དོན་ངེད་དར་ཊཱིཀ་པ་འདོད་པ་ལྟར་ནི་ག་ལ་བཞེད་ཅིང་གཟུང་འཛིན་
གཉིས་མེད་ཀྱི་ཡེ་ཤེས་ཡང་དག་པར་ཡོད་པར་སྟོན་བྱེད་ཀྱི་འགྲེལ་བ་དོན་གསལ་གྱི་རང་
124



གཞུང་རྣམ་དག་ཅིག་ཡོད་པའི་ཕྱིར། རྟཊ་དང་པོ་མ་གྲུབ་ན། འགྲེལ་བ་དོན་གསལ་གྱི་ལུཊ་
ལ་གཟུང་འཛིན་གཉིས་མེད་ཀྱི་ཡེ་ཤེས་བདེན་གྲུབ་ཡིན་པ་བུད། གལ་ཏེ་རྣལ་འབྱོར་གྱི་ས་
བཞི་བའི་སྐབས་ཀྱི་ཡང་དག་པར་ན་གཅིག་ཏུ་དངོས་པོ་དང་དངོས་པོ་མེད་པ་ལ་སོཊ་་་་
པར་བཏཊ་པའི་ངོ་བོ་དང་བྲལ་བ་ཡིན་ནོ། །ཞེས་སོཊ་ཀྱིས་བསྟན་ནོ། །ཞེས་གསུངས་ན།
གཉིས་སུ་ཡེ་ཤེས་འབའ་ཞིག་འདི་ཡང་དག་པར་ཡོད་པའི་ངོ་བོ་ཡིན་ནོ་སྙམ་དུ་ངེས་པར་
བྱས་ནས། ཞེས་པས་གཟུང་འཛིན་གཉིས་སུ་མེད་པའི་ཡེ་ཤེས་ཡང་དག་པར་ཡོད་པར་མ་
བསྟན་ན། གཟུང་འཛིན་གཉིས་མེད་ཀྱི་ཡེ་ཤེས་ཡང་དག་པར་ཡོད་པར་སྟོན་བྱེད་ཀྱི་་་༌་
འབྲེལ་བ་དོན་གསལ་གྱི་གཞུང་ཅིག་ཡོད་པ་བུད། གལ་ཏེ་གཞུང་དེས་གཟུང་འཛིན་གཉིས་
མེད་ཀྱི་ཡེ་ཤེས་ཡང་དག་པར་ཡོད་པར་བསྟན་ནོ། །ཞེས་གསུངས་ན། འོ་ན་གཞན་ངོ་རྟེན་
འབྲེལ་གྱི་རྣམ་པར་སྣང་བའི་གཟུང་འཛིན་གཉིས་མེད་ཀྱི་ཡེ་ཤེས་དེ་ཡང་དག་པར་ཡོད་་
པར་ཐལ། ངོའི་སྐབས་ཀྱི་གཟུང་འཛིན་གཉིས་མེད་ཀྱི་ཡེ་ཤེས་དེ་གཞན་ངོ་རྟེན་འབྲེལ་གྱི་
རྣམ་པར་སྣང་བའི་གཟུང་འཛིན་གཉིས་མེད་ཀྱི་ཡེ་ཤེས་ལ་འཆད་རིགས་པ་གང་ཞིག
ལུང་དེས་གཟུང་འཛིན་གཉིས་མེད་ཀྱི་ཡེ་ཤེས་ཡང་དག་པར་ཡོད་པར་བསྟན་པའི་ཕྱིར།
རྟཊ་དང་པོ་ཞལ་གྱིས་བཞེས། འདོད་ན། དེ་ཆོས་ཅན། བདེན་པར་གྲུབ་པར་ཐལ། ཡང་་་་
དག་པར་གྲུབ་པའི་ཕྱིར། དེས་ན་འགྲེལ་བ་འདིའི་ལུཊ་ལ་གཟུང་འཛིན་གཉིས་མེད་ཀྱི་ཡེ་
ཤེས་བདེན་གྲུབ་ཏུ་བཞེད་ན། གཞུང་གང་གིས་གཟུང་འཛིན་གཉིས་མེད་ཀྱི་ཡེ་ཤེས་བདེན་
གྲུབ་ཏུ་བསྟན། ཞེས་ཞུ་བ་ཡིན་ལཊ། རང་ངོ་རང་བྱུང་གི་རྣམ་པར་ཡོད་པའི་གཟུང་འཛིན་
གཉིས་མེད་ཀྱི་ཡེ་ཤེས་རྟག་བརྟན་བདེན་གྲུབ་ལ་བདེ་གཤེགས་སྙིང་པོར་འཇོག་པ་གོང་དུ་
ཞུས་པ་ལྟར། ཆོས་རྗེ་ས་པཎ་གྱིས་ལེཊ་པར་བཀག་པ་ཡིན་ཏེ། སྡོམ་གསུམ་རབ་དབྱེ་ལས།
ཁ་ཅིག་གྲངས་ཅན་ལུཊ་བཞིན་དུ། །ཡོད་པའི་དགེ་བ་ཞེས་བྱ་བ། །རང་བྱུང་དུ་ནི་གྲུབ་པར་
འདོད། །དེ་ལ་བདེ་གཤེགས་སྙིང་པོ་ཟེར། །གྲངས་ཅན་ལུཊ་འདི་མི་འཐད་པས། །ལུང་དང་
རིཊ་པས་དགག་པར་བྱ། །ཞེས་བཤད་ཅིང་། རྟག་བརྟན་བདེན་གྲུབ་སྟོབས་སོཊ་སངས་་་
རྒྱས་ཀྱི་ཡོན་ཏན་རང་ཆས་སུ་ཡོད་པའི་རང་བྱུང་གི་བདེ་གཤེཊ་སྙིང་པོ་ཁས་ལེན་པ་མུ་་་
125



སྟེཊ་གྲངས་ཅན་ལུཊ་སུ་ལང་དཀར་གཤེཊ་པའི་མདོ་ལས་ཀྱང་བཤད་དོ། །འགྲེལ་པ་་་་་
འདིའི་དགོངས་པ་ལ་གཟུང་འཛིན་གཉིས་མེད་ཀྱི་ཡེ་ཤེས་བདེན་གྲུབ་ཏུ་བཞེད་པ་རིཊ་་་
པས་དཔྱད་མི་བཟོད་པ་ཡིན་ཏེ། ཤེས་བྱ་ཆོས་ཅན། ཤེས་སྒྲིབ་རྟོག་པའི་མཚན་གཞི་མེད་་
པར་ཐལ། བདེན་འཛིན་ཤེས་སྒྲིབ་མ་ཡིན་པའི་ཕྱིར། འདི་ལ་ངེས་དོན་རྒྱ་མཚོ་མཛད་པ་པོ་
ན་རེ། བདེན་གྲུབ་ཁས་ལེན་ཀྱང་བདེན་འཛིན་ཤེས་སྒྲིབ་ཡིན་ཏེ། འཛིན་པ་ཅིག་ཞུགས་་་
ཕྱིན་ཆད་སྤང་བྱར་འགྱུར་བའི་ཕྱིར་ཞེས་སྐྱོན་སྤོང་བྱེད་པའམ་མི་འཐད་དེ། འོ་ན་གཟུང་
འཛིན་གཉིས་མེད་ཀྱི་ཡེ་ཤེས་བདེན་གྲུབ་ཏུ་འཛིན་པའི་བློ་འདི་བདེན་འཛིན་ཡིན་ནམ་མ་
ཡིན་བྱས་པ་ལ། འཛིན་པ་ཞུཊ་ཕྱིན་ཆད་སྤང་བྱར་འགྱུར་བས་དེ་བདེན་འཛིན་ཡིན་ནོ་ཞེ་
ན། གཟུང་འཛིན་གཉིས་མེད་ཀྱི་ཡེ་ཤེས་བདེན་གྲུབ་ཏུ་འཛིན་པའི་བློ་ཆོས་ཅན། ལོག་ཤེས་
ཡིན་པར་ཐལ། བདེན་འཛིན་ཡིན་པའི་ཕྱིར། འདོད་ན། གཟུང་འཛིན་གཉིས་མེད་ཀྱི་ཡེ་་་
ཤེས་བདེན་གྲུབ་ཡིན་པ་བུད། གཞན་ཡང་། གཟུང་འཛིན་གཉིས་མེད་ཀྱི་ཡེ་ཤེས་བདེན་་་་
གྲུབ་ཏུ་འཛིན་པའི་བློ་ཆོས་ཅན། ཁྱོད་ཀྱི་ཞེན་ཡུལ་མེད་པར་ཐལ། ལོག་ཤེས་ཡིན་པའི་ཕྱིར།
འདོད་ན། དེའི་ཞེན་ཡུལ་ཡོད་པར་ཐལ། གཟུང་འཛིན་གཉིས་མེད་ཀྱི་ཡེ་ཤེས་བདེན་གྲུབ་
གང་ཞིག དེ་བདེན་གྲུབ་དེ་དེའི་ཞེན་ཡུལ་ཡིན་པའི་ཕྱིར། འདི་ནི་མགོན་པོ་བྱམས་པའི་་་
བགྲོ་གླེང་ཡིན་ཏེ། གཞན་གྱི་ཆོས་རྣམས་ཀྱང་ཡོད་ལ། །ཤེས་བྱ་ལའང་སྟོན་པ་ཡི། །སྒྲིབ་པ་
ཟད་པར་བརྗོད་པ་གང་། །དེ་ལ་ཁོ་བོས་མཚར་དུ་རྩི། །ཞེས་སྤང་གཉེན་གྱི་ཆོས་གང་གི་་་་
སྟེང་དུའང་བདེན་གྲུབ་ཁས་ལེན་ན། སྟོན་པ་སངས་རྒྱས་ཀྱིས་ཤེས་སྒྲིབ་སྤངས་པ་ངོ་་་་་
མཚར་ཆེ་བའི་གནས་སུ་གསུངས་འདུག་པ། མངོན་རྟོགས་རྒྱན་འགྲེལ་པ་དོན་གསལ་དང་
བཅས་པའི་དགོངས་པ་བདེན་གྲུབ་ཁས་ལེན་པ་སྦྱོར་བ་འདི་བློ་ཡུལ་དུ་ཡེ་མ་ཤོང་ལ།
འཛིན་པ་ཞུཊ་ཕྱིན་ཆད་སྤང་བྱ་ཡིན་ཟེར་བ་མི་འཐད་དེ། རྒྱན་སྣང་བ་ལས། ཆོས་ཤེས་་་
པའི་བཟོད་པ་དང་། ཆོས་ཤེས་པས་གཟུང་བ་རྟོགས་ལ། རྗེས་སུ་ཤེས་པའི་བཟོད་པ་དང་།
རྗེས་སུ་ཤེས་པས་འཛིན་པ་རྟོགས་སོ། །ཞེས་མཐོང་བ་ལམ་རྗེས་བཟོད་དང་། རྗེས་ཤེས་ལ་
འཛིན་པར་གསུངས་ཤིང་། དེ་བཞིན་དུ། རྗེས་བཟོད་དང་། རྗེས་ཤེས་ལ་འཛིན་པར་་་་་
126



གསུངས་པ་མང་ངོ༌། །དོན་དྲིལ་ན། འགྲེལ་པ་དོན་གསལ་ལས། དེ་ལྟར་ཡོད་པའི་ཕྱོཊ་་་་་
བསལ་ནས། ངོ་བོ་ཉིད་མེད་པའི་ཕྱོགས་བརྟན་པོར་མཛད་ནས་ཐར་པ་འདོད་པ་རྣམས་་
ཀྱིས་དེ་ཁོ་ན་ཁས་བླང་བར་བྱའོ། །ཞེས་གནས་པའི་ཕྱོགས་ཞེས་གསུངས་པ་འདི་བཟློག་སྟེ་
ཞལ་གྱིས་བཞེས་རིགས་པར་ཐལ། སྐབས་འདིར་ངོ་བོ་ཉིད་མེད་པའི་ཕྱོགས་གཙོ་བོར་་་་་
འགོག་རིགས་པའི་ཕྱིར། རྟགས་ཞལ་གྱིས་བཞེས། དེ་བཞིན་དུ། མངོན་རྟོགས་རྒྱན་རྩ་བར།
འདི་ལ་བསལ་བྱ་ཅི་ཡང་མེད། །བཞག་པར་བྱ་བ་ཅུང་ཟད་མེད། །ཅེས་སོགས་དང་།
འགྲེལ་པར་ཆོས་གང་ལའང་སྐུར་བ་འདེབས་པ་དང་། སྒྲོ་འདོགས་པའི་ངོ་བོས་གསལ་བ་
དང་བཞག་པ་མ་བྱས་པར། ཞེས་ཆོས་གང་གི་སྟེང་དུ་ཡང་བདེན་གྲུབ་བཞག་ཏུ་མེད་པར་
གསུངས་འདུག་པ་མི་འཐད་པར་ཐལ། གཟུང་འཛིན་གཉིས་མེད་ཀྱི་ཡེ་ཤེས་བདེན་པར་་་
གྲུབ་པ་རྒྱན་རྩ་འགྲེལ་གྱི་ལུགས་སུ་བཤད་པའི་ཕྱིར། གཞན་ཡང་། མཁས་པ་དགྱེས་པའི་་
རིགས་པ་འདི་འབུལ་བར་བྱ་སྟེ། འགྲེལ་པ་དོན་གསལ་གྱི་ལུགས་ལ། གཟུང་འཛིན་གཉིས་
མེད་ཀྱི་ཡེ་ཤེས་བདེན་པར་གྲུབ་ན། ཐེག་ཆེན་གྱི་མཐོང་སྒོམ་གྱི་ལམ་བདེན་པར་གྲུབ་བམ།
མ་གྲུབ་ཞེས་ཞུའོ། །གལ་ཏེ་མ་གྲུབ་ཅེས་གསུངས་ན། ཐེག་ཆེན་གྱི་མཐོང་སྒོམ་གྱི་ལམ་་་
བདེན་པར་གྲུབ་པར་ཐལ། ཐེག་ཆེན་འཕགས་པའི་རྒྱུད་ཀྱི་གཟུང་འཛིན་གཉིས་མེད་ཀྱི་ཡེ་
ཤེས་བདེན་པར་གྲུབ་པའི་ཕྱིར། རྟགས་ཞལ་གྱིས་བཞེས། གལ་ཏེ་བདེན་པར་གྲུབ་ན། །
འགྲེལ་པ་དོན་གསལ་ལས། དེ་ལྟར་ན་སྒྱུ་མའི་གླང་པོས་གླང་པོ་ཆེ་གཞན་ཞིག་ཕམ་པར་་་་
བྱས་པ་བཞིན་དུ། ཕྱིན་ཅི་ལོག་བཟློག་པའི་དེ་ཁོ་ན་ཉིད་མཐོང་ན་རྣམ་པར་གྲོལ་བར་་་་
འགྱུར་རོ། །ཞེས་གཉེན་པོ་བརྫུན་པས་སྤང་བྱ་བརྫུན་པར་སྤོང་བར་གསུངས་པའི་རྒྱལ་་་་
སྲས་སེང་གེ་བཟང་པོའི་གཞུང་དང་འགལ་བར་འགྱུར་ཏེ། སྒྱུ་མའི་གླང་པོས་གླང་པོ་་་་་
གཞན་ཞིག་ཕམ་པར་བྱས་པ་བཞིན་དུ། ཞེས་བཤད་པ་མི་འཐད་པར་ཐལ། གཉེན་པོ་་་་་
བརྫུན་པས་སྤང་བྱ་བརྫུན་པ་སྤོང་བའི་རྣམ་གཞག་ཁས་ལེན་མི་རིགས་པའི་ཕྱིར་ཏེ།
གཉེན་པོ་མཐོང་སྒོམ་གྱི་ལམ་བདེན་པར་གྲུབ་པའི་ཕྱིར། རྟགས་ཞལ་གྱིས་བཞེས། དེ་་་་་
བཞིན་དུ། ཐེག་ཆེན་གྱི་སྒོམ་ལམ་དོན་དམ་པར་གྲུབ་པ་མངོན་རྟོགས་རྒྱན་རྩ་འགྲེལ་གྱི་་་་
127



དགོངས་པ་གཏན་མ་ཡིན་ཏེ། མགོན་པོ་བྱམས་པས། སྒོམ་ལམ་པ་ཕྱིར་མི་ལྡོག་པའི་རྟགས་
འཆད་པ་ན། སྒོམ་པའི་ལམ་ནི་ཟབ་པ་སྟེ།།ཞེས་སོགས་ཀྱི་སྒོམ་ལམ་ཁྱད་ཆོས་བསྟན་ནས།
སྒོམ་ལམ་གྱི་ངོ་བོ་དེ། ངེས་འབྱེད་ཡན་ལག་དང་མཐོང་བའི། །ཞེས་སོགས་ཀྱིས་བཤད་ཅིང་།
སྒོམ་ལམ་གྱི་དབྱེ་བ་འཆད་པ་ལ། དེ་ནི་རྒྱུན་ཆགས་ཡིན་པའི་ཕྱིར། ཞེས་སོགས་གསུང་ནས་
དེའི་དོན་འཆད་པའི་ཚེ། རྒྱལ་བའི་སྲས་པོ་སེང་གེ་བཟང་པོས་དེ་ལྟར་ན། དོན་དམ་པ་་་
སྟོང་པ་གཉིས་ཀྱི་མཚན་ཉིད་ཀྱི་རྣམ་པའི་སྒོ་ནས་རྣམ་པར་རྟོག་པའི་གཉེན་པོའི་དབྱེ་བ་
ལས་གྲངས་བཞིན་དུ། ཞེས་ཐེག་ཆེན་གྱི་སྒོམ་ལམ་དོན་དམ་པར་མེད་ཀྱང་། ཐ་སྙད་དུ་་་
སྤང་བྱ་རྟོགས་པ་དགུའི་དབྱེ་བས་སྒོམ་ལམ་ལ་དགུར་ཡོད། ཅེས་གསལ་བར་བཤད་ནས། །
རྩོད་སྤོང་ལ་གཉིས་གསུངས་པའི་གྲངས་ངེས་ལ་རྩོད་པ་སྤོང་བའི་ཚེ། རྒྱལ་བའི་ཡུམ་ལས་
སྒོམ་ལམ་རེ་རེའི་དབང་དུ་མཛད་ནས་འབྲས་བུ་བསོད་ནམས་གྲངས་མེད་པ་དང་།
གཞལ་དུ་མེད་པ་དང་། ཚད་མེད་པ་སྐྱེ་བ་གསུངས་པས། སྒོམ་ལམ་དགུའི་གྲངས་ངེས་མི་
བཤད་ཅེས་པའི་རྩོད་པ་ཁོང་ན་གནས་པ་སློབ་དཔོན་གྱིས་བཀོད་ནས། དེའི་ལན་སྟོན་པ་
ལ། མགོན་པོ་བྱམས་པས། གྲངས་མེད་ལ་སོགས་བསྟན་པ་རྣམས། །དམ་པའི་དོན་དུ་བཟོད་
མ་ཡིན། །ཀུན་རྫོབ་ཏུ་ནི་ཐུཊ་བརྩེ་བས། །རྒྱུ་མཐུན་དེ་དག་ཐུབ་པ་བཞེད། །ཅེས་གསུངས་
པའི་དོན་བཤད་པའི་ཚེ། སློབ་དཔོན་གྱིས་དོན་དམ་པར་ན་སྒོམ་པའི་ལམ་ཇི་སྐད་བཤད་
པའི་མཚན་ཉིད་ཅན་དོན་གཅིག་ཏུ་རབ་ཏུ་སྦྱར་བ་ལ་ཞེས་དང་། ཀུན་རྫོབ་ཏུ་ནི་བཤད་
པའི་ཆོས་ཀྱི་ངོ་བོ་ཉིད་ཇི་སྐད་བཤད་ཅིང་བསྟན་པ་དེ་དག་ཞེས་སོཊ་ཀྱིས་ཐེག་ཆེན་གྱིས་
སྒོམ་ལམ་གྱི་འབྲས་བུ་བསོད་ནམས་གྲངས་མེད་སྐྱེད་པ། དོན་དམ་དུ་ཡིན་ན་རྟགས་མ་་་་
གྲུབ་ཀྱི་ལན་དང༌། ཀུན་རྫོབ་ཏུ་ཡིན་ན་ཁྱབ་པ་མ་གྲུབ་པའི་ལན་མཛད་པ་དང་། བྱེད་པ་
ལ་རྩོད་པ་སྤོང་བའི་ཚེ། དོན་དམ་ལ་ལྟོས་པའི་རྩོད་སྤོང་དང་། ཀུན་རྫོབ་ལ་ལྟོས་པའི་རྩོད་
སྤོང་གཉིས་ལས། དང་པོའི་ཚེ། ཐེག་ཆེན་གྱི་སྒོམ་ལམ་དོན་དམ་པར་མ་གྲུབ་ན་ཐེག་ཆེན་
གྱི་སྒོམ་ལམ་དེས་སྤང་བྱ་ལ་གནོད་པ་ཅུང་ཟད་ཀྱང་མི་བྱེད་པར་ཐལ། དེ་དོན་དམ་པར་་
མ་གྲུབ་པའི་ཕྱིར། ཞེས་པའི་རྩོད་པ་འགོད་པ་ལ། མགོན་པོ་བྱམས་པས། དངོས་པོ་བརྗོད་
128



དུ་མེད་པ་ལ། །ཞེས་སོཊ་དང༌། སློབ་དཔོན་གྱིས། ཆོས་ཉིད་ཀྱི་རང་གི་ངོ་བོར་འདོད་པའི་
ལམ་གྱི་དངོས་པོ་ངོ་བོ་ཉིད་མེད་པའི་ཕྱིར། ཞེས་སོཊ་གསུངས་པ་རྣམ་འགྲེལ་གྱིས་རྩོད་པ་
བསྟན་ནས་དེའི་ལན་འཆད་པ་ལ། རྩ་བར། བྱང་ཆུབ་ཇི་ལྟར་དེ་བཞིན་དུ། །འདི་ནི་འདོད་
པའི་དོན་སྒྲུབ་བྱེད། །ཅེས་སོཊ་རྩ་འགྲེལ་གྱི་བླ་ན་མེད་པ་བྱང་ཆུབ་དོན་དམ་པར་འཕེལ་་
འགྲིབ་མ་གྲུབ་ཀྱང་། ཀུན་རྫོབ་ཏུ་གདུལ་བྱའི་དོན་བྱེད་པ་བཞིན་དུ། ཐེག་ཆེན་གྱི་སྒོམ་་་
ལམ་དོན་དམ་པར་འཕེལ་འགྲིབ་མི་བྱེད་ཀྱང་། ཀུན་རྫོབ་ཏུ་སྤང་བྱ་སྤོང་བ་སོཊ་ཀྱི་བྱ་བ་
བྱེད་དོ། །ཞེས་སོཊ་ཀྱི་ལན་རྩ་བས་བསྟན་ཚུལ་འཆད་པ་ན། འགྲེལ་པར། ཇི་ལྟར་ཁྱད་པར་
དུ་བྱར་མེད་པའི་དེ་བཞིན་ཉིད་ཀྱི་བྱང་ཆུབ་ཅེས་པ་ནས། སྒོམ་པས་གློ་བུར་གྱི་དྲི་མ་དང་
བྲལ་བའི་སྒོ་ནས་མངོན་སུམ་དུ་བྱས་པའི་ལམ་དེ་བཞིན་ཉིད་ཀྱི་མཚན་ཉིད་འདི་ཡང་།
ཀུན་རྫོབ་ཏུ་མངོན་པར་འདོད་པའི་དོན་གྱི་བྱ་བ་བྱེད་དོ། །ཞེས་པའི་བར་གྱིས་སྔར་གྱི་་་
རྩོད་པ་དེ་ལ་ཁྱབ་པ་མ་གྲུབ་པའི་ལན་བཏབ་ནས། རྩོད་པ་དེ་ལ། དོན་དམ་ལ་ལྟོས་ནས་
འདོད་ལན་འཆད་པ་ལ། དོན་དམ་པར་ནི་ཉམས་པ་དང་འཕེལ་བ་དགག་པའི་ཚུལ་དུ་་་་
བཞེད་པ་དེའི་ཚེ། སྦྱོར་བ་མེད་པ་ཉིད་སྦྱོར་བ་ཡིན་པའི་ཕྱིར། ཉེས་པ་མེད་དོ། །ཞེས་པའི་
བར་གྱི་རྩོད་ལན་འདི་རྣམས་ལ་བརྟཊ་ན། འགྲེལ་པ་དོན་གསལ་གྱི་ལུགས་ལ། སྤྱིར་བདེན་
གྲུབ་ཞལ་གྱིས་བཞེས་པ་དང་། ཁྱད་པར་དུ་གཟུང་འཛིན་གཉིས་མེད་ཀྱི་ཡེ་ཤེས་བདེན་་་་་
གྲུབ་དང་ཐེག་ཆེན་གྱི་མཐོང་སྒོམ་གྱི་ལམ་བདེན་གྲུབ་ཏུ་བཞེད་པ་ནི་གནས་མེད་པ་་་་་་
འདུག་ལ། འདི་རྣམས་ཀྱི་འཆད་ཚུལ་ཊིཀྐར་གནང་བ་འདིས་དོན་མི་སྟོན་པ་འདུག་པས་་
ཇི་ལྟར་གནང་ལཊ། དེ་རྣམས་ཀྱི་དོན་ཐལ་འགྱུར་དུ་དྲིལ་ནས་ཞུས་ན། དེ་ནི་རྒྱུན་ཆཊ་་་་
ཡིན་པའི་ཕྱིར། ཞེས་སོཊ་ཀྱི་འགྲེལ་པར། དོན་དམ་པར་སྟོང་པ་ཉིད་ཀྱི་མཚན་ཉིད་ཀྱི་རྣམ་
པའི་སྒོ་ནས་རྣམ་པར་རྟོག་པའི་གཉེན་པོའི་དབྱེ་བ་ལས། ཞེས་བཤད་པ་མི་འཐད་པར་་་་
ཐལ། ཐེག་ཆེན་གྱི་སྒོམ་ལམ་དོན་དམ་པར་མ་གྲུབ་ཀྱང་། ཐ་སྙད་དུ་སྒོམ་ལམ་དགུའི་སྒོ་་་
ནས་རྒྱུན་ཆཊ་སུ་འབྱུང་བ་མ་ཡིན་པའི་ཕྱིར། ཐེག་ཆེན་གྱི་སྒོམ་ལམ་དོན་དམ་པར་གྲུབ་་་
པའི་ཕྱིར། རྟཊ་གསལ་ཁས། གཞན་ཡང་། དྲི་བ་འདི་ཞུ་སྟེ། ཐེག་ཆེན་གྱི་སྒོམ་ལམ་དོན་་་་
129



དམ་པར་གྲུབ་ན། དེས་དོན་དམ་པར་འབྲས་བུ་བསོད་ནམས་གྲངས་མེད་ཅིག་སྐྱེད་དམ་་་
མི་སྐྱེད། སྐྱེད་ན། གྲངས་མེད་ལ་སོགས་བསྟན་པ་རྣམས། །དམ་པའི་དོན་དུ་བཟོད་མ་ཡིན། །
ཞེས་བཤད་པ་དང་འགལ། གཉིས་པ་ལྟར་ན། ཐེག་ཆེན་གྱི་སྒོམ་ལམ་ཆོས་ཅན། ཁྱོད་ཀྱིས་
དོན་དམ་པར་འབྲས་བུ་བསོད་ནམས་གྲངས་མེད་སྐྱེད་པར་ཐལ། ཁྱོད་ཀྱིས་བསོད་ནམས་
གྲངས་མེད་སྐྱེད་པ་གང་ཞིག ཁྱོད་ཀྱིས་དོན་དམ་པར་རང་གི་འབྲས་བུ་སྐྱེད་པའི་ཕྱིར།
རྟགས་དང་པོ་ཞལ་གྱིས་བཞེས། རྟགས་གཉིས་པ་མ་གྲུབ་ན། དེར་ཐལ། ཁྱོད་དོན་དམ་པར་
དོན་བྱེད་ནུས་པ་ཡིན་པའི་ཕྱིར། དེར་ཐལ། དོན་དམ་པར་དངོས་པོ་ཡིན་པའི་ཕྱིར། མ་་་
གྲུབ་ན། ཆོས་དབྱིངས་རྟག་དངོས་དང་། བདེན་གྲུབ་ཏུ་བཞེད་པའི་སྟེང་དུ་སོང་། དེ་་་་་
བཞིན་དུ་འགྲེལ་པ་ལས། སྒོམ་པས་གློ་བུར་གྱི་དྲི་མ་དང་བྲལ་བའི་སྒོ་ནས་མངོན་དུ་བྱས་་
པའི་ལམ་དེ་བཞིན་ཉིད་ཀྱི་མཚན་ཉིད་འདི་ཡང་ཀུན་རྫོབ་ཏུ་མངོན་པར་འདོད་པའི་དོན་
གྱི་བྱ་བ་བྱེད་དོ། །ཞེས་པ་འདི་ལས་བརྩམས་ཏེ་ཞུས་ན། ཐེག་ཆེན་གྱི་སྒོམ་ལམ་དེས་ཀུན་་་
རྫོབ་ཏུ་སྤང་བྱ་ལ་གནོད་པ་སོགས་ཀྱི་བྱ་བ་བྱེད་དམ་མི་བྱེད། མི་བྱེད་ན། འགྲེལ་པ་དང་་
དངོས་སུ་འགལ། གལ་ཏེ་བྱེད་དོ། །ཞེ་ན། ཐེག་ཆེན་གྱི་སྒོམ་ལམ་ཆོས་ཅན། ཁྱོད་ཀུན་རྫོབ་
ཏུ་ཡོད་པར་ཐལ། ཁྱོད་ཀྱི་ཀུན་རྫོབ་ཏུ་སྤང་བྱ་ལ་གནོད་པ་སོགས་མངོན་པར་འདོད་པའི་
དོན་གྱི་བྱ་བ་བྱེད་པའི་ཕྱིར། འདོད་ཅེས་ཟེར་ན། དོན་དམ་པར་ཡོད་པ་བུད། ཅེས་ཞུ་སྟེ།
སངས་རྒྱས་པ་ཐམས་ཅད་ཀྱི་སྤྱི་ཁྱབ་བོ། །གཞན་ཡང་། ཐེག་ཆེན་གྱི་སྒོམ་ལམ་གནས་་་་་
ལུགས་མཐར་ཐུག་དང་བདེན་གྲུབ་ཏུ་བཞེད་པ་ལུང་དང་འགལ་ཏེ། འགྲེལ་པ་དོན་གསལ་
དུ་དྲངས་པ་ལས། དོན་དམ་པར་སྟོང་པ་ཉིད་ཀྱི་མཚན་ཉིད་ཀྱི་རྣམ་པའི་སྒོ་ནས་ཞེས་་་་་
བཤད་པ་མི་འཐད་པར་ཐལ། དོན་དམ་པར་སྒོམ་ལམ་དགུའི་རྣམ་གཞག་འཐད་པའི་ཕྱིར།
མ་གྲུབ་ན་སོང་། ཐེག་ཆེན་གྱི་སྒོམ་ལམ་དགུ་དོན་དམ་པར་གྲུབ་པའི་ཕྱིར་ཏེ། ཐེག་ཆེན་གྱི་
སྒོམ་ལམ་དོན་དམ་པར་གྲུབ་པའི་ཕྱིར་རྟགས་སོང་། དེ་ལ་ས་སྐྱ་པའི་ཕྱོགས་ནས། ཆོས་རྗེ་
ཤཱཀ་མཆོག་པ་འདི་ལྟར་གསུང་སྟེ། སྒོམ་པས་ཉམས་སུ་མྱོང་བྱའི་སྟོང་ཉིད་ཀྱི་དབང་དུ་་་
བྱས་ནས། ཐེག་ཆེན་གྱི་སྒོམ་ལམ་སྟོང་ཉིད་མཚན་ཉིད་པར་འཇོག་དགོས་ཏེ། སྒོམ་པའི་་་
130



ལམ་ནི་ཟབ་པ་སྟེ། །ཟབ་མོ་སྟོང་པ་ཉིད་ལ་སོགས། །ཟབ་པ་དེ་ནི་སྒྲོ་འདོགས་དང༌། །སྐུར་
པའི་མཐའ་ལས་གྲོལ་བ་ཉིད། །ཅེས་དང་། དྲི་མ་ཟད་དང་མི་སྐྱེ་བའི། །ཡེ་ཤེས་བྱང་ཆུབ་་་
ཅེས་བརྗོད་དང༌། ཞེས་དང་། བྱང་ཆུབ་དེ་བཞིན་ཉིད་མཚན་ཉིད། ཅེས་དང་། ངོ་བོ་ཉིད་
སྐུའི་འགྲེལ་པར། སྐུ་ལྷག་མ་གསུམ་པོ་དོན་དམ་པར་ཆོས་ཉིད་ཀྱི་ངོ་བོ། ཞེས་སོགས་ཀྱིས་
ཐེག་ཆེན་གྱི་སྒོམ་ལམ་ཆོས་ཉིད་དུ་བསྟན་པའི་ཕྱིར་ཏེ། རིམ་པ་བཞིན་དུ་ཐེག་ཆེན་གྱི་སྒོམ་
ལམ་སྟོང་ཉིད་དུ་བཤད་པ་དང་། དེ་བཞིན་ཉིད་ཀྱི་མཚན་གཞི་གཉིས་མེད་ཀྱི་ཡེ་ཤེས་སུ་་
བཤད་པ་དང༌། གནས་ཚུལ་གྱི་སྐུ་ལྷག་མ་གསུམ་པོ་དོན་དམ་པར་ངོ་བོ་ཉིད་སྐུར་བཤད་་
པའི་ཕྱིར། ཐེག་ཆེན་གྱི་སྒོམ་ལམ་བདེན་སྟོང་དུ་བཤད་པ་ཡིན་གྱི་ཆོས་ཉིད་དུ་བཤད་པ་་་
མེད་དོ། །ཞེ་ན། ཁྱེད་འདོད་པའི་བདེན་སྟོང་དེར་འདོད་པ་ལ་གནས་སྐབས་དང་མཐར་་་
ཐུག་གི་བྱེད་པ་ལ་རྩོད་པ་འབྱུང་བའི་གོ་སྐབས་མེད་པས་མི་རིགས་ཤིང་། ཇི་སྐད་དུ་ཆོས་
ཉིད་ཀྱི་རང་གི་ངོ་བོར་འདོད་པའི་ལམ་གྱི་དངོས་པོ་ངོ་བོ་ཉིད་མེད་པའི་ཕྱིར། ཞེས་པའི་་
ལུང་ལས་ཤེས་སོ། །གནས་ཚུལ་གྱི་ཡེ་ཤེས་ཆོས་སྐུ་ངོ་བོ་ཉིད་སྐུར་ཡང་བཤད་པ་ཡིན་ཏེ།
གང་ཕྱིར་དབེན་པ་དཔེ་གྱུར་ལས། །ཞེས་པའི་ལུང་ཤེས་བྱེད་དུ་དྲངས་པ་དང་། སྐུ་ལྷག་མ་
གསུམ་པོ་དོན་དམ་པར་ཆོས་ཉིད་ཀྱི་ངོ་བོ་ཞེས་ཀྱང་བཤད་པའི་ཕྱིར། ལུང་དེ་གང་ལས་་་
དྲངས་པའི་གཞུང་ལས། སྟོང་ཉིད་ཅེས་བྱ་ཤེས་པ་ལས། །གཞན་གྱི་འགའ་ཡང་ཡོད་མིན་ཏེ། །
གང་ཕྱིར་དབེན་པ་དབེན་གྱུར་ལས། །ཐ་མི་དད་པ་ཉིད་དུ་འདོད། །དེ་ལྟ་མིན་ན་གཉིས་་
སྟོང་པ། །རྣམ་ཤེས་མིན་པར་ཐལ་བར་འགྱུར། །གཉིས་མེད་པ་ལས་ལོག་པ་ནི། །གཉིས་ཀྱི་
བདག་ཏུ་ཐལ་བར་འགྱུར། །དེ་འགྱུར་དེ་བཞིན་ཉིད་རང་བཞིན། །བཅོམ་ལྡན་འདས་ཉིད་
ཡིན་པར་བརྗོད། །ཅེས་འབྱུང་བ་དེ་ཉིད་བཀླགས་པ་ཙམ་གྱིས་ཤེས་སོ། །འོ་ན་སློབ་དཔོན་
གྱིས་དེ་ཡང་རྟེན་ཅིང་འབྲེལ་བར་འབྱུང་བ་ཡིན་པའི་ཕྱིར། ཞེས་གཉིས་མེད་ཀྱི་ཡེ་ཤེས་་་
རང་སྟོང་དུ་བསྒྲུབས་པ་མ་ཡིན་ནམ་ཞེ་ན། བསམ་བྱུང་གི་རིགས་པས་སྒྲོ་འདོགས་གཅོད་
པའི་ཚེ་དེ་ལྟར་བཤད་མོད་སྒོམ་བྱུང་གི་ཉམས་སུ་ལེན་པའི་ཚེ་ཡེ་ཤེས་དེ་ཉིད་མྱོང་བྱར་་་་
བཤད་པ་ཡིན་ཏེ། ཇི་སྐད་དུ་སྒྱུ་མ་ལྟ་བུའི་བདག་ཉིད་དུ་སྣང་བའི་བློ་རྣམ་པར་མི་རྟོག་པ་
131



སོ་སོ་རང་གི་རིག་པ་བྱ་བ། ཅི་ཞིག་ལྟར་ཡང་དག་པར་སྐྱེས་ན། ཞེས་བཤད་ལ། ཡེ་ཤེས་དེ་
ཉིད་ཉམས་སུ་མ་མྱོང་ན། སྐབས་དེའི་རང་རིག་དེ་འབྱུང་བ་མེད་པའི་ཕྱིར། ཉམས་སུ་མྱོང་
བའི་དེ་ཁོ་ན་ཉིད་ཀྱི་ངོས་འཛིན་གཉིས་མེད་ཀྱི་ཡེ་ཤེས་ལ་འཆད་པ་འདི་ནི་བྱང་ཆུབ་་་་་
སེམས་དཔའ་ཞི་བ་འཚོ་དང་། ཇོ་བོ་ཨ་ཏི་ཤ་གཉིས་ཀ་བཞེད་པ་ཡིན་ཏེ། དབུ་མ་རྒྱན་དང་།
ཇོ་བོས་མཛད་པའི་ཆོས་ཀྱི་དབྱིངས་སུ་ལྟ་བའི་གླུ་གཉིས་ཀ་ལས། ཚུལ་གཉིས་ཤིང་རྟ་ཞོན་
ནུས་སུ། །རིག་པའི་སྲབ་སྐྱོགས་འཇུ་བྱེད་པ། །དེ་དག་དེ་ཕྱིར་ཇི་བཞིན་དོན། །ཐེག་པ་ཆེན་
པོ་ཉིད་འཐོབ་བོ། །ཞེས་འབྱུང་ལ། ཚུལ་གཉིས་ནི་རྣལ་འབྱོར་སྤྱོད་པ་དང་། ངོ་བོ་ཉིད་་་་
མེད་པར་སྨྲ་བའི་ཚུལ་ལོ། །ཞེས་ངེས་དོན་རྒྱ་མཚོ་ཞེས་སམ། ལུགས་གཉིས་རྣམ་འབྱེད་ཅེས་
པའི་བསྟན་བཅོས་སུ་བྲིས་སོ། །འདི་རྣམས་ལ་ཁོ་བོས་དགག་པ་ཅུང་ཞིག་བྱེད་པས། རྗེ་་་
ཀརྨ་པས་དཔང་པོ་མཛད་པ་ཞུ། གཟུང་འཛིན་གཉིས་མེད་ཀྱི་ཡེ་ཤེས་དང་། ཐེག་ཆེན་གྱི་
མཐོང་སྒོམ་གྱི་ལམ་སོགས་གནས་ལུགས་མཐར་ཐུག་ཏུ་བཞེད་པ་ཤིང་རྟ་ཆེན་པོ་རྣམས་ཀྱི་
བཞེད་པ་མ་ཡིན་པར་མ་ཟད། ཆོས་རྗེ་ས་སྐྱ་པཎྜི་ཏ་ལ་སོགས་གངས་ཅན་གྱི་མཁས་པ་་་
ཀུན་གྱི་བཞེད་པ་ཡང་གཏན་མ་ཡིན་ཏེ། གཟུང་འཛིན་གཉིས་མེད་ཀྱི་ཡེ་ཤེས་དང་། ཐེག་
ཆེན་གྱི་མཐོང་སྒོམ་གྱི་ལམ་རྣམས་ཆོས་དབྱིངས་ཡིན་ན། དེ་རྣམས་དགེ་བ་ཡིན་ནམ་མ་་་
ཡིན། ཡིན་ན་སྡོམ་གསུམ་རབ་དབྱེ་ལས། ཅི་ནས་ཆོས་དབྱིངས་དགེ་བ་ཉིད། །ཡིན་ན་ཧ་་་
ཅང་ཐལ་འགྱུར་ཏེ། །ཆོས་ཀྱི་དབྱིངས་ལས་མ་གཏོགས་པའི། །གཞན་མེད་ཕྱིར་ན་སྡིག་པ་
དང༌། །ལུང་མ་བསྟན་ཡང་དགེ་བར་འགྱུར། །ཞེས་ཆོས་དབྱིངས་དགེ་བ་ཡིན་པ་ལ་དགག་
པ་རྐང་བཙུགས་ནས་བཏང་བ་འདི་འགོག་པ་བྱེད་དམ། གཞན་ཡང་། ཐེག་ཆེན་གྱི་སྒོམ་་
ལམ་དགེ་བ་ཡིན་མོད། ཆོས་དབྱིངས་དགེ་བ་ཡིན་ནམ་མ་ཡིན། མ་ཡིན་ན་ནང་འགལ།
ཡིན་ན་ཆོས་དབྱིངས་དེ་བསྔོ་རྒྱུའི་དགོས་པ་ཡིན་ནམ་མཡིན། གལ་ཏེ་ཡིན་ན་ཆོས་རྗེ་་་་
འཇིག་རྟེན་མགོན་པོས་ཆོས་དབྱིངས་བསྔོ་རྒྱུའི་དགེ་བ་ཡིན་པར་ཞལ་གྱིས་བཞེས་པ་ལ།
ཆོས་རྗེ་ས་པཎ་གྱིས། བསྔོས་པས་འགྱུར་ན་འདུས་བྱས་འགྱུར། །ཆོས་ཀྱི་དབྱིངས་ལ་འགྱུར་
བ་མེད། །ཅེས་གསུངས་པའི་དགག་པ་འདི་གཏན་མི་འགྲོ་བས། ཆོས་རྗེ་འཇིག་རྟེན་མགོན་
132



པོ་གསུང་བ་ལྟར་ལེགས་སོ། །ཞེས་སྨྲོས་ལ། ངེད་ས་སྐྱ་པ་རྣམས་ཆོས་རྗེ་ས་པཎ་གྱི་རྗེས་སུ་
མི་འབྲང་བར། ཆོས་རྗེ་འཇིག་རྟེན་མགོན་པོའི་རྗེས་སུ་འབྲང་ངོ་ཞེས་གསུངས་ཤིག གལ་་་
ཏེ་ཆོས་དབྱིངས་དགེ་བ་ཡིན་ཏེ། རྒྱུད་བླ་མར། དགེ་དང་རྣམ་པར་དག་ཕྱིར་དང་། །ཞེས་་་
རང་བཞིན་གནས་རིགས་དགེ་བར་བཤད་པས་སོ། །དོན་དམ་པའི་དགེ་བས་དགེ་བའི་གོ་
ཆོད་པ་ཡིན་ཏེ། དམ་པའི་ཆོས་ནི་ཐོག་མར་དགེ་བ། བར་དུ་དགེ་བ། ཐ་མར་དགེ་བ། ཞེས་
ཆོས་དཀོན་མཆོག་དགེ་བར་གསུངས་པ་ནི་དོན་དམ་པའི་དགེ་བའི་དབང་དུ་བྱས་པ་ཡིན་
པའི་ཕྱིར་ཞེས་ཟེར་བ་དང་། དེས་ན་སྡོམ་གསུམ་རབ་དབྱེའི་དགོངས་པ་མཐར་ཐུག་གི་ལྟ་
བའི་འཇོག་མཚམས་དང་། ཆོས་དབྱིངས་ཀྱི་ངོས་འཛིན་རང་སྟོང་གི་ཚུལ་དུ་བཞེས་ཅིང་།
དེ་ཉིད་ཕྱོགས་སྔ་མས་ཕྱག་རྒྱ་ཆེན་པོ་རང་སྟོང་གི་ཚུལ་དུ་བཤད་པའི་འཕྲོས་དང་ཡང་་་་
མཐུན་མོད། བྱམས་ཆོས་ཀྱི་ལུགས་ཀྱི་ཆོས་དབྱིངས་ངོས་འཛིན་ཚུལ་ལ། དེང་སང་གྲགས་་་
ཚོད་ལྟར་བཤད་ན་ངོས་མི་ཟིན་ཅིང་། དེ་མ་ཤེས་ན་བྱམས་པའི་གཞུང་རྗེས་འབྲང་དང་་་་
བཅས་པ་ཆུད་ཟོས་པར་འགྱུར་རོ། །ཞེས་ཆོས་རྗེ་ས་པཎ་གྱི་བཞེད་པས་ཆོས་དབྱིངས་ངོས་
འཛིན་ཚུལ་རང་སྟོང་གི་ཚུལ་དུ་བཞེད་པས་ས་པན་གྱིས་བྱམས་ཆོས་ཀྱི་དགོངས་པར་ཐག་
བཅད་ནས་ཁྱེད་རང་གིས་དགོངས་པར་ཞལ་གྱིས་བཞེས་འདུག་པ། ཁམ་ནི་ཆེ། ཇི་ལྟར་་་་
ལགས་སམ། ཡང་ལུགས་གཉིས་རྣམ་འབྱེད་ལས། ཐེག་ཆེན་གྱི་སྒོམ་ལམ་ཆོས་ཉིད་ཡིན་་་་
པའི་སྒྲུབ་བྱེད་དུ། སྒོམ་པའི་ལམ་ནི་ཟབ་པ་སྟེ། ཞེས་སོགས་འདྲེན་པ་སྒྲུབ་བྱེད་དུ་མི་འགྲོ་
སྟེ། ཐེག་ཆེན་གྱི་སྒོམ་ལམ་གྱིས་སྟོང་ཉིད་ཟབ་མོ་མངོན་སུམ་དུ་རྟོགས་པའི་ཐེག་ཆེན་གྱི་་་
སྒོམ་ལམ་ལ་ཟབ་པ་ཞེས་བཤད་པ་ཡིན་གྱི། ཐེག་ཆེན་གྱི་སྒོམ་ལམ་རང་ཉིད་ཟབ་མོ་སྟོང་
པ་ཉིད་དུ་བསྟན་པ་མ་ཡིན་ཏེ། སློབ་དཔོན་གྱི་འགྲེལ་བར། ཟབ་མོ་ཉིད་དང་ལྡན་པའི་ཕྱིར། །
སྒོམ་པའི་ལམ་ཟབ་པ་ཡིན་ནོ། །ཞེས་ཟབ་མོ་ཉིད་དང་ལྡན་པའི་ཕྱིར། ཞེས་སྨོས་པ་ལ་་་་་
དགོས་པ་ཡོད་པའི་ཕྱིར། ཡང་འདི་སྐད་ཞུ་སྟེ། གལ་ཏེ་ཁྱེད་ཅག་གི་ལུགས་ལ་ལུང་དེས་་་
ཐེག་ཆེན་གྱི་སྒོམ་ལམ་བདེན་སྟོང་དུ་བཤད་པ་ཡིན་གྱི། ཆོས་ཉིད་དུ་བཤད་པ་མེད་དོ། །ཞེ་
ན་ཁྱོད་འདོད་པའི་བདེན་སྟོང་དེར་འདོད་པ་ལ་གནས་སྐབས་དང་མཐར་ཐུག་གི་བྱེད་པ་
133



ལ་རྩོད་པ་འབྱུང་བའི་གོ་སྐབས་མེད་པས་མི་རིགས་ཤིང་། ཇི་སྐད་དུ་མོས་ཉིད་ཀྱི་རང་གི་
ངོ་བོར་འདོད་པའི་ལམ་གྱི་དངོས་པོ་ཞེས་པའི་ལུང་ལས་ཤེས་སོ། །ཞེས་གསུང་བ་མི་འཐད་
དེ། ཆོས་ཉིད་རང་གི་ངོ་བོ་འདོད་པའི་ལམ་གྱི་དངོས་པོ་ངོ་བོ་ཉིད་མེད་པའི་ཕྱིར། ཞེས་་་
པའི་ཚིག་ལ་ཐུགས་རྟོག་ཡེ་མ་བཅུག་འདུག་གོ། །དེས་ན་རྩོད་པའི་དོན་ནི། ཐེག་ཆེན་གྱི་་་
སྒོམ་ལམ་གྱིས་སྤང་བྱ་ལ་གནོད་པ་སོགས་ཀྱི་བྱ་བ་ཅུང་ཟད་ཀྱང་མི་བྱེད་པར་ཐལ། ཐེག་་
ཆེན་གྱི་སྒོམ་ལམ་དོན་དམ་པར་མེད་པའི་ཕྱིར། རྟགས་དབུ་མ་པས་ཁས་བླང་། ཞེས་པ་་་་
རྩོད་པའི་གཞུང་གི་དོན་དུ་ཆེས་ཤིན་ཏུ་གསལ་ལོ། །དྲི་མ་ཟད་དང་མི་སྐྱེ་བའི། །ཞེས་སོགས་
ཀྱིས་ཟད་མི་སྐྱེ་ཤེས་པའི་ཡེ་ཤེས་མཐར་ཐུག་བྱང་ཆུབ་ཆེན་པོར་བསྟན་གྱི། ཆོས་ཉིད་དུ་་་
བསྟན་པ་ལ་འབྲེལ་ཅི་ཡང་མེད་དོ། །དེ་བཞིན་དུ། བྱང་ཆུབ་དེ་བཞིན་ཉིད་མཚན་ཉིད། །
ཅེས་པས་བྱང་ཆུབ་དེ་བཞིན་ཉིད་བདེན་སྟོང་གི་ངོ་བོར་བསྟན་གྱི། བྱང་ཆུབ་ཆེན་པོ་དེ་་་
བཞིན་ཉིད་དུ་བསྟན་པ་ལ་འབྲེལ་ཅི་ཡང་མེད་དོ། །སྐུ་ལྷག་མ་གསུམ་པོ་དོན་དམ་པར་་་་
ཆོས་ཉིད་ཀྱི་ངོ་བོ་ཞེས་པས་གནས་ཚུལ་གྱི་སྐུ་ལྷག་མ་གསུམ་པོ་དོན་དམ་པར་ངོ་བོ་ཉིད་་
སྐུར་བསྟན་ཞེས་གསུང་བ་གཞུང་ལ་ཐུགས་རྟོག་ཡེ་མ་བཅུག་པ་ཡིན་ཏེ། ཁྱེད་ལྟར་ན་ངོ་བོ་
ཉིད་སྐུ་དང་། འདིའི་སྐབས་ཀྱི་སྐུ་ལྷག་མ་གསུམ་པོ་དོན་དམ་པར་ཡོད་པར་འགྱུར་ལ། དེ་
ལྟར་ན། འགྲེལ་པར། རང་བཞིན་གྱིས་དབེན་པའི་མཚན་ཉིད་དུ་གྱུར་པ། ཞེས་བཤད་པ་མི་
འཐད་པར་ཐལ། འདིས་ངོ་བོ་ཉིད་སྐུ་དོན་དམ་པར་གྲུབ་པའི་རང་བཞིན་གྱིས་དབེན་་་་་
པར་མ་བསྟན་པའི་ཕྱིར། དེར་ཐལ། ངོ་བོ་ཉིད་སྐུ་དོན་དམ་པར་གྲུབ་པའི་ཕྱིར། ཁྱེད་ལྟར་
ན། གཞུང་འདིའི་སྐབས་ནས་བསྟན་པའི་སྐུ་ལྷག་མ་གསུམ་པོ་ཆོས་ཅན། ཁྱོད་དོན་དམ་་་
བདེན་པ་ཡིན་པར་ཐལ། ཁྱོད་དོན་དམ་པར་ངོ་བོ་ཉིད་སྐུ་ཡིན་པའི་ཕྱིར། རྟགས་ཁྱབ་ཁས་
བླངས། འདོད་མི་ནུས་ཏེ། ཁྱོད་ཀུན་རྫོབ་བདེན་པ་ཡིན་པའི་ཕྱིར། མ་གྲུབ་ན། དེར་ཐལ།
ཁྱོད་ཡང་དག་ཀུན་རྫོབ་ཡིན་པའི་ཕྱིར། མ་གྲུབ་ན། དེ་ཡང་དག་ཀུན་རྫོབ་ཡིན་པར་ཐལ།
སྐུ་ལྷག་མ་གསུམ་པོ་དོན་དམ་པར་ཆོས་ཉིད་ཀྱི་ངོ་བོ་ཡང་དག་པའི་ཀུན་རྫོབ་ཏུ་སྣང་བ་་
ཇི་ལྟར་མོས་པས་རབ་ཏུ་ཕྱེ་བ་ནི། ཞེས་གསུངས་པའི་ཕྱིར། ཡང་གཞུང་འདིའི་སྐབས་ནས་
134



བསྟན་པའི་སྤྲུལ་སྐུ་ཆོས་ཅན། ཁྱོད་མངོན་སུམ་དུ་རྟོགས་པའི་ཉན་ཐོས་མེད་པར་ཐལ།
ཁྱོད་དོན་དམ་བདེན་པ་ཡིན་པའི་ཕྱིར། རྟགས་དངོས། ཁྱབ་པ་ཁས་བླངས་ཏེ། སྟོང་ཉིད་་
མངོན་སུམ་དུ་རྟོགས་པའི་ཉན་ཐོས་མེད་པར་ཁས་བླངས་པའི་ཕྱིར། འདོད་ན། ཉན་ཐོས་
ལ་སོགས་པའི་སྤྱོད་ཡུལ་དུ་རྣམ་པར་བཞག་པ་ཡིན་ནོ། །ཞེས་གསུངས་པ་མི་འཐད་པར་་་
ཐལ་ལོ། །དེ་བཞིན་དུ། དེའི་སྐབས་ནས་བསྟན་པའི་མཆོག་གི་སྤྲུལ་སྐུ་ཆོས་ཅན། ཁྱོད་་་་་
མངོན་སུམ་དུ་རྟོགས་པའི་སོ་སོ་སྐྱེ་བོ་མེད་པར་ཐལ། ཁྱོད་དོན་དམ་བདེན་པ་ཡིན་པའི་་་
ཕྱིར། འདོད་ན། ཉན་ཐོས་ལ་སོགས་པ། ཞེས་སོགས་སྒྲ་སྨོས་པ་ལ་དགོས་པ་ཡོད་པ་བུད།
གལ་ཏེ་གནས་ཚུལ་གྱི་སྐུ་ལྷག་མ་གསུམ་པོ་དོན་དམ་པར་ངོ་བོ་ཉིད་སྐུ་ཡིན་པར་སྨྲས་ཀྱི།
སྐུ་ལྷག་མ་གསུམ་པོ་དོན་དམ་པར་ངོ་བོ་ཉིད་སྐུ་ཡིན་པར་མ་སྨྲས་ཤེ་ན། སྐུ་ལྷག་མ་གསུམ་
པོ་དོན་དམ་པར་ངོ་བོ་ཉིད་སྐུ་ཡིན་པར་ཐལ། སྐུ་ལྷག་མ་གསུམ་པོ་དོན་དམ་པར་ཆོས་་་
ཉིད་ཀྱི་ངོ་བོ་ཞེས་བཤད་པའི་ཕྱིར། འདི་ལུགས་གཉིས་རྣམ་འབྱེད་ལ་འཁོར་གསུམ་ཡིན་ནོ།།
ཡང་ལུགས་གཉིས་རྣམ་འབྱེད་ལས། གཟུང་འཛིན་གཉིས་མེད་ཀྱི་ཡེ་ཤེས་སྟོང་ཉིད་དུ་ཁས་
ལེན་དགོས་ཏེ་ལུང་ལས། གང་ཕྱིར་དབེན་པ་དབེན་གྱུར་ལས། །ཞེས་པའི་ལུང་གི་འཕྲོས་་
ལས། སྟོང་ཉིད་ཅེས་བྱ་ཤེས་པ་ལས། །གཞན་ནི་འགའ་ཡང་ཡོད་མིན་ཏེ། །ཞེས་པའི་ལུང་་
འདི་བཀླགས་པ་ཙམ་གྱིས་གཟུང་འཛིན་གཉིས་མེད་ཀྱི་ཡེ་ཤེས་སྟོང་ཉིད་དུ་གྲུབ་པ་གོ་་་་
ནུས་སོ། །ཞེས་ཟེར་ལུང་དེ་ཙམ་ལ་སྐྱབས་འཆའ་རྒྱུ་ཡིན་ན། འོ་ན། ཆོས་ཐམས་ཅད་ཆོས་་
ཉིད་ཡིན་པར་ཐལ། ཆོས་ཀྱི་དབྱིངས་ལས་མ་གཏོགས་པར། །འདི་ལྟར་ཆོས་ཡོད་མ་ཡིན་ཏེ། །
ཞེས་བཤད་པའི་ཕྱིར། ངེས་དོན་རྒྱ་མཚོ་མཛད་པ་པོ་ལ་རྟགས་བསལ་ཁྱབ་པ་ཐམས་ཅད་
སོང་། ཡང་ལུཊ་རྣམ་འབྱེད་ལས། འགྲེལ་བ་དོན་གསལ་དུ། དེ་ཡང་རྟེན་ཅིང་འབྲེལ་བར་
འབྱུང་བ་ཡིན་པའི་ཕྱིར། སྒྱུ་མ་བཞིན་དུ་ངོ་བོ་ཉིད་མེད་པ་སྟེ། ཞེས་གསུངས་པས། གཟུང་
འཛིན་གཉིས་མེད་ཀྱི་ཡེ་ཤེས་ཆོས་ཅན། བདེན་པར་མེད་དེ། རྟེན་འབྲེལ་ཡིན་པའི་ཕྱིར།
ཞེས་བཤད་པ་དེ། ཐོས་བསམ་གྱིས་གཏན་ལ་འབེབས་པའི་དབང་དུ་བྱས་ལ། སྒོམ་པས་་་
ཉམས་མྱོང་གི་ལྟ་བ་ནི། སྒྱུ་མ་ལྟ་བུའི་བདག་ཉིད་དུ་སྣང་བའི་བློ་རྣམ་པར་མི་རྟོག་པ་སོ་སོ་
135



རང་གི་རིག་པར་བྱ་བ་ཅི་ཞིག་ལྟར་ཡང་དག་པར་སྐྱེས་ནས་རྣལ་འབྱོར་པས་ཤེས་བྱའི་་་་
སྒྲིབ་པ་ཡང་དག་པར་སྤང་ངོ༌། །ཞེས་པའི་སྒོམ་པས་ཉམས་སུ་མྱོང་བའི་ལྟ་བ་བསྟན་ཏེ།
རྣམ་པར་མི་རྟོག་པའི་ཡེ་ཤེས་ཉམས་སུ་མྱོང་བྱའི་ཆོས་ཉིད་མ་ཡིན་ན་སོ་སོ་རིག་པའི་དོན་
འཇོག་མི་ནུས་པའི་ཕྱིར། ཞེས་ཟེར་བ་ནི་རྣལ་འབྱོར་གྱི་ས་བཞི་པའམ་གསུམ་པའི་སྐབས་
འདིར། གཟུང་འཛིན་གཉིས་མེད་ཀྱི་ཡེ་ཤེས་བདེན་གྲུབ་ཏུ་ཡང་བསྟན། བདེན་མེད་དུ་་་
ཡང་བསྟན། ཟེར་བ་འདུག་པ། གཉིས་མེད་ཀྱི་ཡེ་ཤེས་བདེན་གྲུབ་ལ་སྒྲུབ་བྱེད་ཀྱིས་ཕོངས་
པའོ། །ངོ་བོ་ཉིད་མེད་པར་སྨྲ་བའི་གཞུང་ནས། མཉམ་གཞག་སོ་སོ་རང་རིག་པའི་ཡེ་ཤེས་
མ་བཤད་པར་ཐལ། ངོ་བོ་ཉིད་མེད་པར་སྨྲ་བས་གཟུང་འཛིན་གཉིས་མེད་ཀྱི་ཡེ་ཤེས་སྒོམ་
པས་ཉམས་སུ་མྱོང་བྱའི་ཆོས་ཉིད་དུ་ཁས་མི་ལེན་པའི་ཕྱིར། ལན་མེད་དོ། །དེ་དག་ནི་ངེས་
དོན་རྒྱ་མཚོའམ། ལུཊ་གཉིས་རྣམ་འབྱེད་མཛད་པ་པོ་ལ་དགག་བཞག་བྱས་པ་ཡིན་ལ། རྗེ་
ཀརྨ་པའི་ཊིཀྐར། རྣལ་འབྱོར་གྱི་ས་བཞི་པའི་རྣམ་གཞག་ལ། རྣལ་འབྱོར་གྱི་བཞི་པོ་འདིས་
གདུལ་བྱ་ཐེག་པ་ཆེན་པོའི་ལམ་ལ་རིམ་གྱིས་འཇུག་པའི་ཚུལ་བསྟན་པ་ཡིན་ཏེ། ཐོག་མར་
ཕྱི་རོལ་བའི་ལྟ་བ་ལས་བཟློག་ནས། ཆོས་ཀྱི་བདག་མེད་རྟོགས་པའི་སྣོད་དུ་རུང་བར་བྱ་
བའི་ཕྱིར། དང་པོར་གང་ཟག་གི་བདག་མེད་སྒོམ་པར་བྱེད་པ་ཉན་ཐོས་དང་ཐུན་མོང་བ་
དང༌། ཆོས་ཀྱི་བདག་མེད་ལ་ཡང་ཕྲ་རགས་གཉིས་ལས། དང་པོར་ཕྱི་དོན་བདེན་མེད་དུ་
སྒོམ་པར་བྱེད་པ་རང་རྒྱལ་དང༌། སེམས་ཙམ་རྣམ་བདེན་པ་དང་ཐུན་མོང་བ་དང་། །
གཉིས་པ་དེ་འཛིན་བྱེད་ཀྱི་ཤེས་པ་རྣམས་བདེན་མེད་དུ་སྒོམ་པར་བྱེད་པ་སེམས་ཙམ་་་་
རྣམ་བརྫུན་པ་དང་ཐུན་མོང་བ་དང་། གཟུང་འཛིན་གཉིས་མེད་ཀྱི་སྟོང་པའི་རྣམ་ཤེས་་་
དོན་དམ་དུ་ཡོད་པ་བདེན་མེད་དུ་སྒོམ་པ་རྣལ་འབྱོར་སྤྱོད་པའི་དབུ་མ་པའི་འདོད་པ་་་་
ཐུན་མོང་མ་ཡིན་པའོ། །དེས་ན་རྣལ་འབྱོར་གྱི་ས་སོ་སོའི་དོན་ལ་བདག་མེད་རྟོགས་པའི་
རྣལ་འབྱོར་གྱི་ས་སྟེ་ཉན་ཐོས་ཀྱི་ས་བཤད་པ། གཟུང་མེད་རྟོཊ་པའི་རྣལ་འབྱོར་གྱི་ས་སྟེ་་
རང་སངས་རྒྱས་ཀྱི་ས་བཤད་པ། འཛིན་མེད་རྟོགས་པའི་རྣལ་འབྱོར་གྱི་ས་སྟེ་སེམས་ཙམ་
པ་འདོད་པའི་ལྟ་བའི་ས་བཤད་པ། སྤྲོས་མེད་རྟོཊ་པའི་རྣལ་འབྱོར་གྱི་ས་སྟེ། དབུ་མ་པ་་་
136



འདོད་པའི་ལྟ་བའི་ས་བཤད་པའོ། །དང་པོ་ནི། དེ་ལ་སྐྱེ་བ་དང་འཇིག་པས་སྟོང་པའི་ཕྱིར།
ཞེས་སོགས་ཀྱིས་བཤད། གཉིས་པ་ནི། སྔོན་པོ་དང་དེའི་བློ་དག་ལྷན་ཅིག་དམིགས་པ་ངེས་
པའི་ཕྱིར། ཞེས་སོཊ་ཀྱིས་བཤད། གསུམ་པ་ནི། གཟུང་བ་མེད་ན་འཛིན་པ་མེད་དེ་སྙམ་དུ་
སེམས་པས་འཛིན་པའི་རྣམ་པའི་མཚན་ཉིད། རྣམ་པར་རིག་པ་ཙམ་དེ་ཡང་བསལ་ཏེ།
ཞེས་སོགས་ཀྱིས་བཤད། བཞི་པ་ནི། དེ་ཡང་རྟེན་ཅིང་འབྲེལ་བར་འབྱུང་བ་ཡིན་པའི་ཕྱིར།
སྒྱུ་མ་བཞིན་དུ་ངོ་བོ་ཉིད་མེད་པ་སྟེ། ཞེས་སོཊ་ཀྱིས་བཤད། ཅེས་དང་། སེམས་ཙམ་རྣམ་་
བརྫུན་པ་དག་གཟུང་འཛིན་གྱིས་བསྡུས་པའི་སེམས་ཙམ་ལས་འདས་ནས་ཀྱང་། གཉིས་་་
མེད་ཀྱི་རྣམ་ཤེས་དམིགས་པ་དང་བྲལ་བའི་སྣང་མེད་དེ་དོན་དམ་དུ་ཡོད་པ་རྣལ་འབྱོར་
གྱི་ས་གསུམ་པ་ཡིན་ལ། རྣལ་འབྱོར་གྱི་ས་བཞི་པ་འཆད་པའི་སྐབས་སུ་གཉིས་མེད་ཀྱི་རྣམ་
ཤེས་དོན་དམ་དུ་ཡོད་པ་འགོག་པ་ཡིན་གྱི། གཉིས་མེད་ཡེ་ཤེས་དོན་དམ་མེད་པ་སྒྲུབ་པ་་་
མ་ཡིན་ཏེ། ལང་གཤེགས་ལས། སེམས་ཙམ་ལས་ནི་འདས་ནས་ཀྱང་། །སྣང་བ་མེད་ལ་་་་་
གནས་པར་བྱ། །སྣང་མེད་གནས་པའི་རྣལ་འབྱོར་བ། །དེ་ཡིས་ཐེག་པ་ཆེན་པོ་མཐོང༌། །
ཞེས་པ་དེས་ཀྱང་། རྣལ་འབྱོར་གྱི་ས་གསུམ་པ་ཉིད་བསྟན། དེ་ཡི་ཐེག་པ་ཆེན་པོ་མཐོང་། །
ཞེས་པས་སེམས་ཙམ་རྣམ་བརྫུན་པའི་ལྟ་བ་ཡང་ཐེག་པ་ཆེན་པོའི་ལྟ་བར་བསྟན་པ་ཡིན་
ལ། དེ་བཞིན་དུ། ཡེ་ཤེས་སྙིང་པོ་ཀུན་ལས་བཏུས་ལས། གཟུང་དང་འཛིན་པ་ལས་གྲོལ་བའི། །
རྣམ་པར་ཤེས་པ་དོན་དམ་ཡོད། །རྣལ་འབྱོར་སྤྱོད་གཞུང་རྒྱ་མཚོ་ཡི། །ཕ་རོལ་ཕྱིན་རྣམས་
དེ་སྐད་སྒྲོག །ཅེས་པས་ཀྱང་རྣལ་འབྱོར་གྱི་ས་གསུམ་པ་བསྟན་པ་ཡིན་ནོ། །དེ་ལྟ་བུ་མ་ཡིན་
པར། ལྔ་བརྒྱ་པ་ཐ་མ་འབྲིད་པར་བྱེད་པའི་དབུ་མ་པ་ལྟར་ཡང་དག་པའི་དོན་དམ་བདེན་
པ་སྟོང་ཆེན་རྟག་པ་དམ་པ་ལ། ཚུར་མཐོང་གི་རྒྱུད་ཀྱི་ཤེས་པས། དེ་ཡོད་པ་མིན་པར་་་་་
བཞག་པའི་ཀུན་ཏུ་རྟོག་པའི་རྒྱུ་གོམས་པར་བྱས་པས། རྒྱལ་བ་མཆོག་གི་མདོ་རྒྱུད་ཀྱི་དོན་
སྟོན་པའི་དབུ་མ་ཆེན་པོའི་གཞུང་ལུཊ་ལས་འབྱུང་བའི་གཉིས་མེད་ཀྱི་ཡེ་ཤེས་རང་བཞིན་
འོད་གསལ་བ་ཆོས་ཉིད་ཀྱི་ཐོབ་པ་དེ་ལ། གོམས་པར་བྱས་ན་མཐར་འཛིན་པ་ཡིན་པས་་་
གཉིས་མེད་ཀྱི་ཡེ་ཤེས་རང་བཞིན་འོད་གསལ་བ་ལ་མཉམ་པར་འཇོག་པ་ནི་སྐྱོན་ཆེའོ། །
132



ཞེས་སྨྲ་བ་ལ་ཁོ་བོ་ནི་མཆོག་གི་ལུཊ་སུ་མ་མཐོང་ལ། བླ་མ་རེད་མདའ་པ་སོཊ་ངོ་བོ་ཉིད་
མེད་པར་སྨྲ་བའི་ལུཊ་ཡིན་ཟེར་ནས་གཟུང་འཛིན་ལས་གྲོལ་བའི་རྣམ་ཤེས་ཡོད་མེད་སོཊ་
གང་དུ་ཡང་མི་རུང་བའི་སྟོང་པ་འབའ་ཞིག་ཙམ་ཞིག་དོན་དམ་པའི་གནས་ཚུལ་ཡིན་གྱི།
དེ་ལས་གཞན་པའི་ཡེ་ཤེས་ནི་མེད་པར་འདོད་པ་ཡང་། ཁོ་བོ་ཅག་ལྟར་ན་སེམས་ཙམ་་་
ལས་འདའ་བར་མ་མངོན་ཏེ། སེམས་ཙམ་རྣམ་བརྫུན་པ་དང༌། ཁྱེད་ཅག་རྣམས་ས་གཞན་
པའི་གཉིས་མེད་ཀྱི་ཡེ་ཤེས་ཟུར་པ་མེད་པར་མཐུན་ལ། དེའི་ཆ་ནས་སེམས་ཙམ་རྣམ་་་་་
བརྫུན་པ་དང་མཐུན་ལ། འོན་ཏེ་ཁྱེད་ཀྱིས་ནི་རྣམ་ཤེས་སྟོང་པ་རང་གི་ངོ་བོ་བདེན་པར་
འདོད་ལ། ཅིག་ཤོས་ཀྱིས་ནི་དེར་མི་འདོད་པ་ཁྱད་པར་མངོན་ནོ། །དེས་ན་ཁྱེད་ཀྱི་དབུ་་་
མའི་ལྟ་བ་ནི། གཟུང་འཛིན་གྱིས་སྟོང་པའི་རྣམ་ཤེས་རང་གི་ངོ་བོར་མེད་ཅེས་པ་འདི་ཡིན་
ལ། རྣམ་བརྫུན་པའི་ལྟ་བ་ནི། སྣང་བའི་རྣམ་པ་སེམས་སུ་མི་བདེན་པ་ཙམ་ཞིག་ཡིན་ཟེར་
བ་ནི་དབུ་མའི་ལྟ་བ་གཉིས་མེད་ཀྱི་ཡེ་ཤེས་ཡིན་པ་ལ་སྐྲག་ནས། དེ་ཁས་ལེན་དགོས་ཀྱིས་
དོགས་ནས། དབུ་མའི་ལྟ་བ་རང་ལུགས་འཇོག་མཚམས་རྣམ་བརྫུན་པ་ལས་མ་འཕགས་པ་
ཞིག་ཁས་བླངས་ནས་དེའི་ཤུགས་ཀྱིས་རྣམ་བདེན་པའི་ལྟ་བ་རྣམ་བརྫུན་པའི་ལྟ་བ་ཡིན་ནོ།།
ཞེས་སོགས་སྨྲ་དགོས་པ་བྱུང་། ཞེས་རྗེ་རེད་མདའ་བ་བཀག་ནས། རང་ལུགས་འཇོག་པ་
གནང་བའི་ཚེ། ཇི་སྐད་དུ། ཡོད་མིན་མེད་མིན་གཉིས་ཀ་མིན། །གཉིས་ཀའི་བདག་ཉིད་་་
མིན་པ་མིན། །མཐའ་བཞི་ལས་ནི་གྲོལ་བ་ཡི། །དེ་ཉིད་དབུ་མ་པ་ཡི་རིགས། །ཞེས་ཡོད་མེད་
ལ་སོགས་པའི་མཐའ་བཞི་ཀ་དང་བྲལ་བའི་ཤེས་རབ་ལ་དབུ་མའི་ལྟ་བ་ཞེས་བཤད་པ་་་་
དེའི་དོན་འགྲེལ་པའི་ཚུལ་ལ་རྒྱལ་བ་སྲས་བཅས་དགྱེས་པ་སྐྱེད་པའི་དབུ་མ་ཆེན་པོའི་་་་
འགྲེལ་ཚུལ་དང་། ལྔ་བརྒྱ་པ་ཐ་མ་རྣམས་དགའ་བར་བྱེད་པའི་དབུ་མའི་དགོངས་པ་་་་་
འགྲེལ་ཚུལ་ལོ། །དང་པོ་ནི། ཀུན་བཏགས་དང་གཞན་དབང་གི་ཆོས་ཐམས་ཅད་ཡོད་པ་མ་
ཡིན་ཏེ། མེད་བཞིན་དུ་རྣམ་པ་ཐམས་ཅད་དུ་བརྫུན་པའི་སྣང་བ་འབའ་ཞིག་ཡིན་པའི་་་་
ཕྱིར། མེད་པ་མིན་ཏེ། གདོད་མ་ནས་ཡོད་མ་མྱོང་ན་དེ་ལ་བལྟོས་པའི་མེད་པ་མི་སྲིད་པ་་
དེའི་ཕྱིར་དང༌། མེད་པ་ནི་ཡོད་པ་ལས་བཟློག་པ་ལ་བྱའི། ཡོད་པ་ཉིད་མ་གྲུབ་པའི་ཕྱིར།
138



དེ་བཟློག་པས་མེད་པ་མི་འགྲུབ་པས་སོ། །ཞེས་སོགས་གསུངས་འདུག་ཅིང་། མཐའ་དེ་་་་
དག་སྤངས་པའི་དོན་དམ་བདེན་པའི་ངོ་བོར་གྱུར་པའི་ཡེ་ཤེས་འབའ་ཞིག་ལ་མཐར་་་་་
འཛིན་པ་ཡོད་པ་མ་ཡིན་ཏེ། ཡེ་ཤེས་དེ་ཉིད་ལ་དམིགས་ནས་མཐའ་དེ་དག་དྲུངས་ནས་་་
འབྱིན་པའི་ཕྱིར། མཐའ་འཛིན་རྒྱུད་ལྡན་གྱི་ཤེས་པས་ཡེ་ཤེས་དེ་ལ་ཡོད་མེད་སོཊ་ཀྱི་་་་
མཐར་འཛིན་པ་མི་སྲིད་དེ། ཡེ་ཤེས་དེ་མཐར་འཛིན་གྱི་ཤེས་པའི་ཡུལ་དུ་དོན་སྤྱི་ཙམ་ཡང་
འཆར་དུ་མི་རུང་ན། མཐར་འཛིན་རྒྱུད་ལྡན་གྱི་ཤེས་པས་དེ་དཔྱད་གཞིར་གཟུང་ནས་་་་
ཡོད་མེད་ལ་སོགས་པར་འཛིན་པ་མི་སྲིད་པའི་ཕྱིར། རྒྱུ་མཚན་དེའི་ཕྱིར་གཉིས་མེད་ཀྱི་ཡེ་
ཤེས་བདེན་གྲུབ་ངོ་བོ་ཉིད་ཀྱིས་སྟོང་པའམ། མེད་པའི་རིག་པ་ནི་བསམ་པར་བྱ་བ་མ་ཡིན་
ནོ། །ཞེས་དང་། གཉིས་པ་ལྔ་བརྒྱ་པ་ཐ་མ་རྣམས་དགའ་བར་བྱེད་པའི་དབུ་མའི་ལྟ་བ་ནི།
གནས་བརྟན་ཆེན་པོ་སངས་རྒྱས་བསྐྱངས་སོགས་ཀྱིས་དེ་ལྟར་བཤད་མ་ཐག་པའི་ཀུན་་་་
རྫོབ་ཀྱི་ཆོས་ཐམས་ཅད་ཡོད་མེད་ལ་སོགས་པའི་མཐའ་དང་བྲལ་བའི་རིགས་པ་མངོན་དུ་
སོང་ཡང་། གཉིས་མེད་ཀྱི་ཡེ་ཤེས་ཡོད་མིན་མེད་ལ་སོགས་པའི་སྤྲོས་པ་བཀག་པའི་སྒོ་ནས་
བདེན་མེད་དུ་གཏན་ལ་འབེབས་བྱེད་ཀྱི་རིགས་པ་མ་བསལ་བར་ཀུན་རྫོབ་ཀྱི་མཚན་་་་་་
འཛིན་གྱི་རྟོག་པ་བཙན་ཐབས་སུ་བཀག་པ་ཙམ་གྱིས་མཚན་མར་འཛིན་པའི་རྟོག་པའི་ས་
བོན་སྤོང་མི་ནུས་ཞེས་བཤད་ཀྱང་། དེ་དག་གི་དབུ་མ་ཆེན་པོའི་ཚུལ་འདི་དགོས་པའི་་་་
དབང་གིས་ལེགས་པར་མ་བཤད་པ་ཡིན་ནམ། ཚུལ་ཇི་ལྟ་བུས་ཇི་ལྟར་འགྱུར་མ་འཚལ་ལ།
གཞན་དུ་ན་ཁྱེད་ཀྱིས་བརྗོད་པའི་ཉེས་པ་དེ་མི་འཇུག་སྟེ། གཉིས་མེད་ཀྱི་ཡེ་ཤེས་ཚུར་་་་
མཐོང་གི་རྒྱུད་ཀྱི་རིག་པ་གང་གིས་ཀྱང་བདེན་མེད་དུ་གཏན་ལ་འབེབས་མི་ནུས་པ་དང་
ཕབ་པ་ལ་དགོས་པ་མེད་པ་དང༌། དེ་མ་ཕབ་ཀྱང་གཉིས་མེད་ཀྱི་ཡེ་ཤེས་བསྒོམས་པས་་་་
སྒྲིབ་པ་སྤོང་ནུས་པའི་ཕྱིར་ཏེ། རྒྱུད་བླ་མ་ལས། སེམས་དེ་རང་བཞིན་འོད་གསལ་བས་ན་
ཉོན་མོངས་ངོ་བོ་མེད་གཟིགས་པས། ཞེས་སོགས་མདོར་བསྟན་རྒྱས་བཤད་ཀྱི་གཞུང་་་་་་
རྣམས་ཀྱིས་གཉིས་མེད་ཀྱི་བདེན་གྲུབ་ཀྱི་དོན་ལ་མཉམ་གཞག་ཏུ་བསྒོམས་པས་ཐམས་་་
ཅད་གདོད་མ་ནས་སྤོང་ནུས་པར་བཤད་དོ། །ཞེས་སོགས་རྗེ་ཀརྨ་བའི་ཊིཀྐར་གསུངས་སོ། །
139



དེ་རྣམས་ལ་དོགས་པ་ཞུས་ན། རྒྱལ་བ་སྲས་བཅས་དགྱེས་པ་སྐྱེད་པའི་དབུ་མ་ཆེན་པོའི་་་
དགོངས་པ་འགྲེལ་ཚུལ་གྱི་སྐབས་སུ། ཡོད་མེད་མིན་གཉིས་ཀ་མིན། །གཉིས་ཀའི་བདག་་་
ཉིད་མིན་པ་མིན། །ཅེས་པའི་དོན་འཆད་པ་གནང་བའི་ཚེ། ཀུན་བཏགས་དང་གཞན་་་་་
དབང་གི་ཆོས་རྣམས་ཀྱི་སྟེང་དུ། ཡོད་མིན་མེད་མིན་གྱི་རྣམ་གཞག་མཛད་ནས། ཡོངས་་་
གྲུབ་ཀྱི་སྟེང་དུ་དེའི་རྣམ་གཞག་མི་མཛད་པའི་རྒྱུ་མཚན་གང་ཡིན་ཞེས་ཞུའོ། །དེ་ལ་གལ་་
ཏེ་དོན་དམ་བདེན་པ་བདེན་པར་ཡོད་པས་ཡོད་མེད་ལ་སོགས་པའི་མཐའ་གཉིས་དང་་་་
བྲལ་ཚུལ་མི་འཆད་པ་ཡིན་ནོ། །ཞེས་གསུང་ན། བདེན་གྲུབ་ཞལ་གྱིས་བཞེས་ཕྱིན། དབུ་མ་
ཆེན་པོའི་ལུགས་ཀྱི་མཐའ་བྲལ་ཞལ་གྱིས་བཞེས་པའི་གོ་སྐབས་མེད་དོ། །དེའི་ཆ་ནས་ཡོད་
མིན་མེད་མིན་གྱི་འབྲུ་ཀུན་བཏགས་དང་གཞན་དབང་ཁོ་ན་མཛད་རྒྱུ་ཡིན་ན། གཟུང་་་་
འཛིན་གཉིས་མེད་ཀྱི་ཡེ་ཤེས་ཆོས་ཅན། ཁྱོད་རྟག་ཆད་ཀྱི་མཐའ་བཞི་དང་བྲལ་བའི་དབུ་
མ་ཆེན་པོ་ཡིན་པར་ཐལ། ཁྱོད་གནས་ལུགས་མཐར་ཐུག་ཡིན་པའི་ཕྱིར། དབུ་མ་ཞེས་པ་
རྟག་ཆད་ཀྱི་མཐའ་དང་བྲལ་བའི་དབུས་ལ་འཇོག་པ། ཀླུ་སྒྲུབ་ཡབ་སྲས་ཀྱི་དགོངས་པའོ། །
དེས་ན། ཡོད་མིན་མེད་མིན་གཉིས་ཀ་མིན། །ཞེས་སོགས་མཐའ་བྲལ་སྟོན་པའི་གསུང་རབ་
ཟབ་མོ་ལ་འབྲུ་སྣོན་མཛད་པའི་ཚེ། ཆོས་ཐམས་ཅད་ཀྱི་སྟེང་དུ་མཐའ་བཞི་དང་བྲལ་བའི་
བཤད་པ་གནང་དགོས་ཀྱི། ཀུན་བཏགས་དང་གཞན་དབང་ཁོ་ནའི་སྟེང་དུ་བཤད་པ་་་་་
མཛད་ན་ཕྱོགས་གཅིག་པའི་དབུ་མ་གསུངས་པ་དེ་ཁོ་ནར་འགྱུར་བས་བདེན་གྲུབ་ཞལ་་་
གྱིས་བཞེས་པའི་སྐྱོན་དུ་གོ་ལགས། དོན་བསྡུ་ན། དོན་དམ་བདེན་པ་བདེན་པར་ཡོད་པར་
ཞལ་གྱིས་བཞེས་ན། དོན་དམ་བདེན་པ་མཐའ་བཞི་དང་མ་བྲལ་བས། མཐའ་བྲལ་ཆེན་པོ་
ཉམས། དོན་དམ་བདེན་པ་མཐའ་བཞི་དང་མ་བྲལ་ན། ཀུན་རྫོབ་མཐའ་བྲལ་འཇོག་མི་་་
ཐུབ་པས་བདེན་པ་གཉིས་ཀའི་སྟེང་དུ་མཐའ་བྲལ་འཇོག་དགོས་པར་གོ་ལགས། སངས་་་
རྒྱས་བསྐྱངས་འགོག་པ་ན། གཉིས་མེད་ཀྱི་ཡེ་ཤེས་བདེན་མེད་དུ་རིགས་པ་གང་གིས་ཀྱང་
གཏན་ལ་འབེབས་མི་ནུས་པ་དང་། གཏན་ལ་ཕབ་པ་ལ་དགོས་པ་མེད་པ་དང་། གཏན་ལ་
མ་ཕབ་ཀྱང་གཉིས་མེད་ཀྱི་ཡེ་ཤེས་སྒོམ་པ་རྐྱང་བས་སྒྲིབ་པ་སྤོང་ནུས་གསུང་བ་ལ། འོ་ན།
140



འཁོར་ལོ་བར་པར་གཉིས་མེད་ཀྱི་ཡེ་ཤེས་བདེན་མེད་དུ་ཐོས་བསམ་གྱིས་གཏན་ལ་མ་་་་
ཕབ་པར་ཐལ། གཉིས་མེད་ཀྱི་ཡེ་ཤེས་བདེན་མེད་དུ་རིགས་པ་གང་གིས་ཀྱང་གཏན་ལ་་་
འབེབས་མི་ནུས་པའི་ཕྱིར། འདོད་ན། འཁོར་ལོ་བར་པར་གཟུགས་ནས་རྣམ་མཁྱེན་གྱི་་་
བར་གྱི་ཆོས་ཐམས་ཅད་བདེན་མེད་དུ་གཏན་ལ་མ་ཕབ་པར་ཐལ། འདོད་པའི་ཕྱིར།།
འདོད་ན། འཁོར་ལོ་བར་པར་གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་བདེན་
མེད་དུ་གསུངས་པ་ཐོས་བསམ་གྱིས་གཏན་ལ་འབེབས་པའི་དབང་དུ་བྱས་པ་ཡིན་ལ། །
སྒོམ་པས་ཉམས་མྱོང་གི་ལྟ་བ་འཁོར་ལོ་ཐ་མར་བསྟན་པ་ཡིན་ནོ། །ཞེས་པའི་བཞེད་པ་་་་
དང་འགལ་ལོ། །ཡང་སྐབས་འདིའི་ཊིཀྐར། ཟག་མེད་ཀྱི་དབྱིངས་ཞེས་བྱ་བའི་མིང་ཅན། །
གཉིས་མེད་ཀྱི་ཡེ་ཤེས་སངས་རྒྱས་ཀྱི་སྙིང་པོ་དེ། རྟག་བརྟན་གཡུང་དྲུང་གི་བདེན་པ་ཁོ་་་
ནར་རྒྱུད་བླ་མར་བཤད་ལ། དེ་ལ་བདེན་མི་བདེན་སོགས་ཀྱི་དཔྱད་པ་འཇུག་པའི་སྐབས་
མི་སྲིད་པས། བདེན་འཛིན་དང་བདེན་མེད་དུ་འཛིན་པའི་གཉེན་པོ་ཟུར་པ་རྒྱུད་བླ་མར་
མ་བསྟན། ཞེས་གསུང་བ་ལ་ཡང་མི་བདེ་བ་ཡོད་དེ། སངས་རྒྱས་ཀྱི་གཉིས་མེད་ཀྱི་ཡེ་ཤེས་
བདེན་པར་འཛིན་པའི་བདེན་འཛིན་གྱི་གཉེན་པོ་རྒྱུད་བླ་མར་བསྟན་པར་ཐལ། དེའི་་་་་
གཉེན་པོ་མངོན་རྟོགས་རྒྱན་དུ་བསྟན་པའི་ཕྱིར། དེར་ཐལ། དེ་བཞིན་གཤེགས་པ་བདེན་་
པར་འཛིན་པའི་བདེན་འཛིན་གྱི་གཉེན་པོ་དེར་བསྟན་པའི་ཕྱིར། དེར་ཐལ། རྒྱལ་ལ་་་་
སོགས་ལ་ཆགས་པ་ཕྲ། །ཞེས་པས་འབྲས་བུ་ལ་མཚན་འཛིན་དངོས་བཟུང་ནས། ཆོས་་་་
རྣམས་རང་བཞིན་གཅིག་པར་ནི། །ཤེས་པས་ཆགས་པ་སྤོང་བ་ཡིན། །ཞེས་པས་དེ་སྤོང་་་
བྱེད་ཀྱི་གཉེན་པོ་བསྟན་པའི་ཕྱིར། ཡང་ཊིཀྐར་ལྔ་བརྒྱ་པ་ཐ་མ་རྣམས་འབྲིད་པར་བྱེད་་་
པའི་དབུ་མའི་ལྟ་བ་སྒོམ་ཚུལ་སངས་རྒྱས་བསྐྱངས་ཀྱི་ལྟ་བ་སྒོམ་ཚུལ་ལ་མཛད་འདུག་པ་
འདིའི་དོན་དེ་བཅོམ་ལྡན་འདས་ཀྱིས་སྨན་བླའི་མདོ་ཆོག་ཏུ། ལྔ་བརྒྱ་པ་ཐ་མ་ལ་དམ་པའི་
ཆོས་ལྟར་བཅོས་པ་འབྱུང་བ་ན། ཞེས་གསུངས་པ་བཞིན་དུ། དཔལ་མགོན་འཕགས་པ་ཀླུ་
སྒྲུབ་ཀྱི་རིགས་ཚོགས་དང་། སློབ་དཔོན་སངས་རྒྱས་བསྐྱངས་ཀྱི་འགྲེལ་པ་བུདྡྷ་པཱ་ལི་ཏ། །
སློབ་དཔོན་ཟླ་བ་གྲགས་པས་མཛད་པའི་དབུ་མ་འཇུག་པ་སོགས་ལྔ་བརྒྱ་པ་ཐ་མའི་དུས་
141



སུ་བྱུང་ཞིང་། དེ་ཡང་དམ་པའི་ཆོས་ལྟར་བཅོས་པ་ཡིན་གསུང་བར་འདུག་པ། སྤྱིར་སངས་
རྒྱས་ཀྱི་བསྟན་པ་ལོ་ལྔ་སྟོང་དུ་གནས་པ། མཁན་ཆེན་ཞི་བ་འཚོ་དང་། སློབ་དཔོན་ཤནྟི་པ་
སོགས་མཁས་གྲུབ་རྣམས་ཞལ་འཆམ་པར་འབྱུང་ཞིང་། ལྔ་སྟོང་པོ་ཕྱེད་དུ་བགོས་པས། ལྔ་
བརྒྱ་པ་ཕྲག་བཅུའི་བར་དུ་བསྟན་པ་གནས་པར་བཤད་ལ། དང་པོ་ལ་ཁོང་དུ་ཆུད་པའི་་་
ལེའུ། བསྒྲུབ་པའི་ལེའུ། ལུང་གི་ལེའུ་སྟེ་གསུམ་ལས། དང་པོ་ལ། དགྲ་བཅོམ། ཕྱིར་མི་འོང་།
རྒྱུན་ཞུགས་ཀྱི་ལེའུ་གསུམ་གྱི་སྒོ་ནས། ལྔ་བརྒྱ་པ་ཕྲག་དང་པོ་གསུམ་དང་། བར་པ་ལ་ལྷག་
མཐོང་། ཏིང་ངེ་འཛིན་ཚུལ་ཁྲིམས་ཀྱི་ལེའུ་སྟེ་གསུམ་དང་། ལྔ་བརྒྱ་པ་བདུན་པ་སོགས་་་
གསུམ་ལ། མངོན་པ། མདོ་སྡེ། འདུལ་བའི་ལེའུ་གསུམ་དང་དགུ་སྟེ། དེའི་སྟེང་དུ་རྟགས་་་་
ཙམ་འཛིན་པའི་ལེའུ་སྟེ། ལྔ་བརྒྱ་པ་ཕྲག་བཅུ་བཤད་ལ། ལྔ་བརྒྱ་པ་ཐ་མ་རྣམས་མགུ་བར་
བྱེད་པའི་ལྟ་བ། ཞེས་སློབ་དཔོན་སངས་རྒྱས་བསྐྱངས་སོགས་ཀླུ་སྒྲུབ་རྗེས་འབྲང་དང་་་་
བཅས་པ་ལ་ཟུར་ཟ་བ་གནང་འདུག་པ། ལྔ་བརྒྱ་པ་ཐ་མ་རྣམས་ཀླུ་སྒྲུབ་ཀྱི་ལྟ་བས་མགུ་ན་
ལེགས་འདུག་ནའང་། དེ་དཀའ་བའི་རིགས་སུ་འདུག་ལ། ལྔ་བརྒྱ་པ་ཐ་མ་ཞེས་པ་ལ།
རྟགས་ཙམ་འཛིན་པའི་ལྔ་བརྒྱ་པ་ཐ་མ་དང་། སྤྱིར་སངས་རྒྱས་ཀྱི་བསྟན་པ་ལོ་ལྔ་སྟོང་དུ་
གནས་པ། དུམ་བུ་གཉིས་སུ་བགོས་པའི་ཉིས་སྟོང་ལྔ་བརྒྱ་པ་དང་པོ་ལ། སངས་རྒྱས་ཀྱི་་
བསྟན་པ་གནས་པ་གོང་འཕེལ་གྱི་སྐབས་ཡིན་ཞིང་། ཉིས་སྟོང་ལྔ་བརྒྱ་པ་གཉིས་པ་ལ་་་་་
གནས་པ་འགྲིབ་པའི་སྐབས་ཡིན་པས། ཉིས་སྟོང་ལྔ་བརྒྱ་པ་གཉིས་པ་ལ། ལྔ་བརྒྱ་པ་ཐ་མ་
ཞེས་སློབ་དཔོན་ཞི་བ་འཚོ་བཞེད་པ་གང་གི་དབང་དུ་བྱས་ཀྱང་། གནས་བརྟན་ཆེན་པོ་་་
སངས་རྒྱས་བསྐྱངས། ལྔ་བརྒྱ་པ་ཐ་མའི་དུས་ཀྱི་པཎྜི་ཏ་མ་ཡིན་ཏེ། དེ་ལྔ་བརྒྱ་པ་དང་པོ་་
སངས་རྒྱས་ཀྱི་བསྟན་པ་གནས་པ་གོང་འཕེལ་གྱི་སྐབས་སུ་བྱོན་པའི་ཕྱིར། གཟུང་འཛིན་་
གཉིས་མེད་ཀྱི་ཡེ་ཤེས་བདེན་གྲུབ་ལ་རྩེ་གཅིག་ཏུ་མཉམ་པར་བཞག་པས་སྒྲིབ་པ་སྤོང་་་་
ནུས་པ་དང་། དོན་དམ་བདེན་པ་ལ་བདེན་མི་བདེན་གྱི་དཔྱད་པ་མི་འཇུག་པར་མ་ཟད་
དོན་དམ་བདེན་པ་ལ་དམིགས་ནས་བདེན་པར་འཛིན་པ་ཡང་སྐྱེ་བ་མི་སྲིད་དེ། དེ་ལ་་་་
དམིགས་པས་བདེན་འཛིན་གྱི་ས་བོན་དྲུངས་ནས་འབྱིན་པའི་ཕྱིར། ཞེས་གསུངས་པ་མི་་་
142



འཐད་པ་འདྲ་སྟེ། རྒྱལ་བ་བདེན་པར་འཛིན་པའི་བདེན་འཛིན་ཡོད་པར་མ་ཟད་སྟོང་པ་
ཉིད་ལ་དམིགས་ནས་བདེན་པར་འཛིན་པའི་བདེན་འཛིན་སློབ་དཔོན་གྱིས་མང་དུ་་་་་་
གསུངས་པའི་ཕྱིར་ཏེ། འགྲེལ་པ་དོན་གསལ་ལས། སྟོང་པ་ཉིད་དང་། ཕ་རོལ་ཏུ་ཕྱིན་པའི་
དོན་དང་། མཐོང་བ་དང་། སྒོམ་པ་དང༌། མི་སློབ་པའི་ལམ་ལ་གཟུང་བར་རྣམ་པར་རྟོག་་
པ་རྣམས་ཏེ། ཞེས་ཇི་ལྟ་བ་སྟོང་པ་ཉིད་ལ་དམིགས་ནས་ལོངས་སྤྱད་བྱར་བདེན་པར་ཞེན་
པའི་ཤེས་སྒྲིབ་གཟུང་རྟོག་བཤད་པའི་ཕྱིར། གཟུང་འཛིན་གཉིས་མེད་ཀྱི་ཡེ་ཤེས་བདེན་་་་
གྲུབ་ཏུ་བཞེད་པ་འགྲེལ་པ་དོན་གསལ་གྱི་ལུགས་ཀྱི་ཕྱོགས་སྔ་ཡིན་ཏེ། སངས་རྒྱས་ཀྱི་་་་
ཐུགས་རྒྱུད་ཀྱི་གཟུང་འཛིན་གཉིས་མེད་ཀྱི་ཡེ་ཤེས་བདེན་པར་གྲུབ་ན། རྣམ་མཁྱེན་བདེན་
གྲུབ་ཏུ་བཞེད་དགོས་ཏེ། སངས་རྒྱས་ཀྱི་ཐུགས་རྒྱུད་ཀྱི་གཟུང་འཛིན་གཉིས་མེད་ཀྱི་ཡེ་་་
ཤེས་བདེན་པར་གྲུབ་པའི་ཕྱིར། འདོད་ལན་མཛད་པ་ལས་འོས་མི་འདུག་པ། དེ་ལྟར་ན་་་
གདམས་ངག་གི་གཞུང་ཐམས་ཅད་དང་འགལ་ཞིང་། ཁྱད་པར་དུ་སངས་རྒྱས་དཀོན་་་་་་
མཆོག་གི་འགྲེལ་པར། སངས་རྒྱས་ལ་སངས་རྒྱས་དང་བྱང་ཆུབ་དག་མཚན་ཉིད་གཅིག་པ་
ཉིད་ཀྱིས་སངས་རྒྱས་སུ་བྱེད་པའི་ཆོས་ཀྱི་མཚན་ཉིད། རྣམ་པ་ཐམས་ཅད་མཁྱེན་པ་ཉིད་
མི་དམིགས་པ་ལ་གཟུགས་ལ་སོགས་པར་མི་སྤྱོར་བས། དམིགས་པར་བྱ་བ་དང་། དམིགས་
པར་བྱེད་པ་མཉམ་དུ་ཤེས་པ་ཞེས་བྱ་བ་དང་། ཞེས་རྣམ་མཁྱེན་དོན་དམ་པར་མི་དམིགས་
པར་བཤད་ཅིང་། དམིགས་བྱ་ཡུལ་དང་། དམིགས་བྱེད་རྣམ་མཁྱེན་དོན་དམ་པར་མི་་་་
དམིགས་པར་བཤད་འདུག་པས་ཇི་ལྟར་ལགས། ཞེས་ཞུའོ། ། །
མདོར་ན། གཟུང་འཛིན་གཉིས་མེད་ཀྱི་ཡེ་ཤེས་བདེན་གྲུབ་ཏུ་བཞེད་པ་འདི་་་་་
གངས་ཅན་གྱི་མཁས་གྲུབ་ཀུན་གྱི་དགོངས་པ་མ་ཡིན་ཏེ། རྗེ་བཙུན་གྲགས་པ་རྒྱལ་མཚན་
སོགས་ཀྱིས་བདེན་གྲུབ་ཁས་ལེན་ཕྱིན་ཆད་རྟག་མཐར་ལྷུང་བར་བཤད་ཅིང་། རྣལ་འབྱོར་
གྱི་དབང་ཕྱུག་མི་ལ་རས་པས་ཀྱང་། དོན་དམ་བདེན་པའི་དབང་དུ་ནི། །བགེགས་ལས་་་་
སངས་རྒྱས་ཉིད་ཀྱང་མེད། །ཅེས་གསུངས་པ་སངས་རྒྱས་དོན་དམ་པར་ཡོད་པ་ཇི་ལྟར་་་་
རིགས། ཆོས་དཀོན་མཆོག་གི་འགྲེལ་པར་ཡང་། གཞི་ལམ་རྣམ་པས་བསྡུས་པའི་ཆོས་་་་
རྣཚོ
13



ཐམས་ཅད་ངོ་བོ་ཉིད་ཀྱིས་མེད་པར་བཤད་པ་དང་། དེ་བཞིན་དུ་གདམས་ངག་གི་སྐབས་
ཐམས་ཅད་དུ། དོན་དམ་པར་གྲུབ་པའི་ཆོས་མི་སྲིད་པར་བཤད་འདུག་ན། འགྲེལ་པ་དོན་
གསལ་གྱི་ལུགས་ལ། བདེན་གྲུབ་བཞེད་པ་ཇི་ལྟར་རིགས་ལ། རྗེ་རེད་མདའ་པ་འགོག་པའི་
ཚེ། ཁྱོད་ཀྱི་ལྟ་བ་འདི་སེམས་ཙམ་པའི་ལྟ་བ་ལས་མ་འདས་ཞེས་གསུང་བ་མི་འཐད་དེ། །
མངོན་རྟོགས་རྒྱན་འདིར་ལྟ་བའི་རིམ་པ་ལ། གང་ཟག་གི་བདག་མེད་རྟོགས་པའི་ལྟ་བ།
གཉིས་སྟོང་རྟོགས་པའི་ལྟ་བ། སྤྲོས་བྲལ་རྟོགས་པའི་ལྟ་བ་སྟེ་གསུམ་བཤད་ཅིང་། དེ་ལས་
མང་བ་མ་བཤད་ལ། དེའི་གནད་ཀྱིས་རྣལ་འབྱོར་གྱི་ས་གསུམ་ལས་མང་བ་བཞེད་པ་་་་་
རྣམས་མངོན་རྟོགས་རྒྱན་རྩ་འགྲེལ་གྱི་དགོངས་པ་མ་ཡིན་ཞིང་། ལྟ་བ་གསུམ་པོ་དེའི་ནང་
ནས། ཉན་ཐོས་ཀྱིས་གང་ཟག་གི་བདག་མེད་ཐུན་མོང་བ་ཙམ་གཙོ་བོར་སྒོམ་པ་དང་། །
སེམས་ཙམ་པས་གཟུང་འཛིན་རྫས་གཞན་གྱིས་སྟོང་པའི་སྟོང་ཉིད་གཙོ་བོར་སྒོམ་པ་དང་།
བྱང་སེམས་དབུ་མ་པས་མཐའ་བཞིའི་སྤྲོས་པ་དང་བྲལ་བའི་སྟོང་ཉིད་གཙོ་བོར་སྒོམ་པ་
ཡིན་ལ། རྗེ་རེད་མདའ་པ་མཐའ་བཞིའི་སྤྲོས་པ་དང་བྲལ་བའི་བདེན་སྟོང་གཙོ་བོ་སྒོམ་་་
པར་མཛད་ཀྱི་གཉིས་སྟོང་གཙོ་བོར་མི་སྒོམ་པས། སེམས་ཙམ་པའི་ལྟ་བ་ལས་མ་འཕགས་
པའི་སྐྱོན་མེད་དོ། །ཡང་འདི་ལྟར་འབུལ་ཏེ། རྣམ་བརྫུན་པས་གཟུང་འཛིན་གཉིས་ཀྱིས་་་
སྟོང་པའི་རྣམ་ཤེས་བདེན་པར་མ་གྲུབ་པར་ཁས་མི་ལེན་པར་ཐལ། སྣང་བའི་རྣམ་པ་་་་་་
སེམས་སུ་མི་བདེན་པ་ཙམ་སྒོམ་པ་རྣམ་བརྫུན་པའི་ལྟ་བ་ཡིན། རེད་མདའ་པའི་ལྟ་བ་རྣམ་
བརྫུན་པའི་ལྟ་བ་ལས་མ་འཕགས་པའི་ཕྱིར། འདོད་ལན་གནང་ན་རྣམ་བརྫུན་པས་གཟུང་
འཛིན་གཉིས་མེད་ཀྱི་རྣམ་ཤེས་བདེན་གྲུབ་ཏུ་ཁས་མི་ལེན་པར་ཐལ། འདོད་པའི་ཕྱིར།
འདོད་ན། ཞལ་གྱིས་བཞེས་སོ། །ཡང་ཊིཀྐ་འདིར། གཉིས་སུ་མེད་པའི་ཡེ་ཤེས་འབའ་ཞིག་
འདི་ཡང་དག་པར་ཡོད་པའི་ངོ་བོ་ཡིན་ནོ་སྙམ་དུ་ངེས་པར་བྱས་ནས། ཞེས་པ་རྣལ་འབྱོར་
གྱི་ས་བཞི་པ་ལ་སྦྱོར་བ་གནང་བ་མི་འཐད་དེ། འདི་ཁོ་བོ་ཅག་ལྟར་ན། རྣལ་འབྱོར་གྱི་ས་
གཉིས་པ་དང་། ཕར་ཕྱིན་པ་སྤྱི་པ་དང་། རྗེ་ཀརྨ་པའི་ཊཱིཀྐ་ལྟར་ན། རྣལ་འབྱོར་གྱི་་་་་་
གསུམ་པའི་གཞུང་དུ་འཆད་རིགས་པའི་ཕྱིར། གཟུང་བ་མེད་ན་འཛིན་པ་མེད་དོ་སྙམ་དུ་
144



ངེས་པར་སེམས་པའི་འཛིན་པའི་རྣམ་པའི་མཚན་ཉིད་རྣམ་པར་རིག པ་ཙམ་དེ་ཡང་་་་
བསལ་ཏེ་གཉིས་སུ་མེད་པའི་ཡེ་ཤེས་འབའ་ཞིག་འདི་ཡང་དག་པར་ཡོད་པའི་ངོ་བོ་ཡིན་
ནོ་སྙམ་དུ་ངེས་པར་བྱས་ནས། ཞེས་དབུ་སེམས་གཉིས་ཀས་ཐུན་མོང་དུ་ཁས་ལེན་པས་
འདོད་ཚུལ་ལ་འཆད་རིགས་པའི་ཕྱིར། དེས་ན་རྗེ་ཀརྨ་པའི་ཊཱིཀྐར། གཉིས་སུ་མེད་པའི་ཡེ་
ཤེས་འབའ་ཞིག་འདི་ཡང་དག་པར་ཡོད་པའི་ངོ་བོ་ཡིན་ནོ། །སྙམ་དུ་ངེས་པར་བྱས་ནས།
ཞེས་པའི་དོན་ལ་ཡེ་ཤེས་ལས་གཞན་པའི་སྤྲོས་མཚན་གཉིས་པར་གྱུར་པ་མེད་པའི་ཡེ་་་་
ཤེས་འབའ་ཞིག་པ་མེད་པར་དགག་པའི་བདེན་པ་འདི་ཡང་དག་པར་ཡོད་པའི་ངོ་བོ་་་་
ཡིན་ནོ། །སྙམ་དུ་དབུ་མ་པ་བྱིས་པའི་བློ་ཅན་དག་གིས་ངེས་པར་བྱས་ནས། དེར་ལྟ་བ་་་་
བཟློག་པའི་ཕྱིར། གཉིས་མེད་ཡེ་ཤེས་མེད་པར་དགག་པའི་བདེན་པ་དེ་ཡང་ཆོས་ཅན།
ཡོད་པ་མིན་ཏེ། རྟེན་ཅིང་འབྲེལ་བར་འབྱུང་བ་མ་ཡིན་པའི་ཕྱིར། དཔེར་ན་སྒྱུ་མ་བཞིན་ནོ། །
གཉིས་མེད་ཀྱི་ཡེ་ཤེས་རྣམ་གྲངས་པའི་བདེན་པ་དེ་ངོ་བོ་ཉིད་མེད་པ་ཁོ་ན་ཡིན་ཏེ། དེ་་
ཡོད་པར་འཛིན་པ་ལས་འཁྲུལ་ཚབས་ཆེ་བ་མེད་པའི་ཕྱིར། མེད་པ་ལ་ཡོད་པར་འཛིན་་་་
པས་སོ། །སྙམ་དུ་རིགས་པས་དཔྱད་པ་བྱས་པས་སོ། །ཞེས་ཡ་མ་ཆ་བ་ཅིག་བྱུང་བ་ལ། དྲི་
བ་འདི་ཞུ་སྟེ། གཟུང་འཛིན་གཉིས་མེད་ཀྱི་ཡེ་ཤེས་མེད་པར་དགག་པའི་བདེན་པ་ཡང་་་་
དག་པར་ཡོད་དོ། །ཞེས་དབུ་མ་པ་བྱིས་པའི་བློ་ཅན་དག་སྨྲ། ཞེས་གསུངས་པའི་དབུ་མ་པ་
བྱིས་པའི་བློ་ཅན་དེ་སུ་ཡིན་ཞེས་ཞུའོ། །དགེ་ལྡན་པ་ལ་སོགས་པ། ཟླ་བ་གྲགས་པའི་རྗེས་་
འབྲང་རྣམས་ཡིན་ནོ། །ཞེས་གསུང་བ་ཡིན་ན། ཁོ་བོ་ཅག་ནི་གཟུང་འཛིན་གཉིས་མེད་ཀྱི་
ཡེ་ཤེས་མེད་དགག་ཏུ་རྨི་ལམ་དུ་ཡང་མི་འདོད་ཅིང་གཟུང་འཛིན་གཉིས་མེད་ཀྱི་ཡེ་ཤེས་
མེད་པར་དགག་པའི་བདེན་པ་ཡང་དག་པར་ཡོད་པར་ཁོ་བོ་ཅག་ག་ལ་འདོད་དེ། ཁོ་བོ་་
ཅག་གི་ལུགས་ལ་དབུ་མ་ཐལ་རང་གང་གི་སྐབས་སུ་ཡང་ཡང་དག་པར་གྲུབ་པའི་ཆོས་་་་
ཁས་མི་ལེན་པའི་ཕྱིར། དེས་ན་དེ་ལྟར་སྨྲ་བའི་དབུ་མ་པ་བྱིས་པའི་བློ་ཅན་དེ་སུ་ཡིན་གལ་
ཏེ་སེམས་ཙམ་རྣམ་བརྫུན་པ་ཡིན་ནོ་ཞེས་གསུང་ན། དེ་ཡང་མི་འཐད་དེ། སེམས་ཙམ་རྣམ་
རྫུན་པས། གཉིས་མེད་ཀྱི་ཡེ་ཤེས་མེད་དགག་ཏུ་ག་ལ་འདོད་ཅིང་། དེ་འདྲའི་མེད་དགག་
1 45



དོན་དམ་པར་ཡོད་དོ། །ཞེས་ཀྱང་ག་ལ་སྨྲ་སྟེ། དེ་འདྲའི་ཕྱོགས་སྔ་ཁས་ལེན་མཁན་གཏན་
མི་སྲིད་པས་གཉིས་སུ་མེད་པའི་ཡེ་ཤེས་ཞེས་སོགས་རྣལ་འབྱོར་གྱི་ས་བཞི་པ་ལ་སྦྱོར་བ་་་
ཡང་ག་ལ་རིགས་ཞེས་ཞུ། ཡང་དྲི་བ་འདི་ཞུ་སྟེ། སྔོན་པོ་དང་དེའི་བློ་དག་ལྷན་ཅིག་་་་་
དམིགས་པ་ངེས་པའི་ཕྱིར། ཞེས་པའི་སྐབས་ནས་བསྟན་པའི་ལྷན་ཅིག་དམིགས་ངེས་ཀྱི་་་
རྟགས་འདི་ལ་བརྟེན་ནས་སེམས་ཙམ་པའི་ལྟ་བ་རྫོགས་པར་གཏན་ལ་འབེབས་ནུས་སམ་
མི་ནུས། དང་པོ་ལྟར་ན། ལྷན་ཅིག་དམིགས་ངེས་ཀྱི་རྟགས་ལ་བརྟེན་པའི་ལྟ་བ་འདི་སེམས་
ཙམ་རྣམ་བདེན་པའི་ལྟ་བ་ལ་སྦྱོར་བ་དང་། དེའི་གོང་དུ་རྣམ་བརྫུན་པའི་ལྟ་བ་གཏན་ལ་
འབེབས་བྱེད་ཀྱི་རྣལ་འབྱོར་གྱི་ས་གསུམ་པ་ཞལ་གྱིས་བཞེས་པ་དང་འགལ། གལ་ཏེ་མི་་་
ནུས་ན། སེམས་ཙམ་པའི་ལྟ་བ་རྫོགས་པར་གཏན་ལ་འབེབས་བྱེད་ཀྱི་རིགས་པ་རྣམ་དག་
ཅིག་མེད་པར་འགྱུར་ཏེ། ལྷན་ཅིག་དམིགས་ངེས་ཀྱི་རྟགས་ལ་བརྟེན་ནས་སེམས་ཙམ་པའི་
ལྟ་བ་རྫོགས་པར་གཏན་ལ་འབེབས་མི་ནུས་པའི་ཕྱིར། དེ་བཞིན་དུ། དེ་ཡང་རྟེན་ཅིང་་་་་
འབྲེལ་བར་འབྱུང་བ་ཡིན་པའི་ཕྱིར། སྒྱུ་མ་བཞིན་དུ་ངོ་བོ་ཉིད་མེད་པ་སྟེ། ཞེས་པ་འདིས་
རྣལ་འབྱོར་སྤྱོད་པའི་དབུ་མའི་ལྟ་བ་རྫོགས་པར་གཏན་ལ་འབེབས་མི་ནུས་པར་ཐལ།
ལྷན་ཅིག་དམིགས་ངེས་ཀྱི་རྟགས་ལ་བརྟེན་ནས་སེམས་ཙམ་པའི་ལྟ་བ་རྫོགས་པར་གཏན་
ལ་འབེབས་མི་ནུས་པའི་ཕྱིར། རྒྱལ་ཚབ་དར་མ་རིན་ཆེན་གྱི་རིགས་པའོ། །དེས་ན་སེམས་
ཙམ་རྣམ་བདེན་བརྫུན་གཉིས་བསྒོམ་བྱའི་གཙོའི་ལྟ་བ་མི་འགལ་ཏེ། གཟུང་འཛིན་རྫས་་་་
གཞན་གྱིས་སྟོང་པའི་སྟོང་ཉིད་རྟོགས་པའི་ལྟ་བ་དེ། རྣམ་བདེན་རྣམ་བརྫུན་གཉིས་ཀའི་་
བསྒོམ་བྱའི་གཙོ་བོའི་ལྟ་བ་ཐུན་མོང་བ་ཡིན་པའི་ཕྱིར། འོན་ཀྱང་རྣམ་བདེན་བརྫུན་་་་
གཉིས་ལ་གྲུབ་མཐའི་ཁྱད་པར་མི་འདྲ་བ་ནི་མང་དུ་ཡོད་དོ། །
ཁོ་བོ་ཅག་གི་ལུགས་ལ་རྣལ་འབྱོར་གྱི་ས་དེ་ལ་གསུམ་ཡོད་དེ། གང་ཟག་གི་་་་
བདག་མེད་རྟོགས་པའི་རྣལ་འབྱོར་གྱི་ས། བདེན་སྟོང་རྟོགས་པའི་རྣལ་འབྱོར་གྱི་ས་གསུམ་
ལས། དང་པོ་ལ་ཡང་། བསམ་བྱུང་གི་རིག་པ། སྒོམ་བྱུང་གི་རྣལ་འབྱོར། བསྒོམས་པའི་་་་་་
འབྲས་བུའོ། །
146



དང་པོ་ནི། དེ་ལ་སྐྱེ་བ་དང་འཇིག་པས་སྟོང་པའི་ཕྱིར། ཞེས་པས་འཆད། གཉིས་པ་ནི།
བདག་མེད་དོ་སྙམ་དུ་སྒོམ་པས། ཞེས་པས་འཆད། གསུམ་པ་ནི། བདག་ཏུ་མངོན་པར་ཞེན་
པ་ཡོངས་སུ་བོར་ནས། ཞེས་སོགས་ཀྱིས་བཤད། རྗེས་ཐོབ་ཏུ་ཡིད་ ལ་བྱ་བའི་རིམ་པ་ཡང་
ཞར་ལ་བསྟན། གཉིས་པ་ལ་མཉམ་གཞག་ཏུ་སྒོམ་པའི་རིམ་པ་དང་། རྗེས་ཐོབ་ཏུ་ཡིད་ལ་
བྱ་བའི་རིམ་པའོ། །དང་པོ་ལ་ཡང་བསམ་བྱུང་གི་རིག་པ། སྒོམ་བྱུང་གི་རྣལ་འབྱོར།
བསྒོམས་པའི་འབྲས་བུའོ། །དང་པོ་ནི། སྔོན་པོ་དང་དེའི་བློ་དང་དེའི་བློ་དག ལྷན་ཅིག་་་་
དམིགས་པ་ངེས་པའི་ཕྱིར་ཞེས་པས་འཆད། གཉིས་པ་ནི། འདི་ནི་སེམས་ཙམ་ཁོ་ན་ཡིན་གྱི།
ཕྱི་རོལ་གྱི་དོན་ནི་མེད་དོ། །ཞེས་བྱ་བ་ཡིད་ལ་བྱེད་ཅིང་། ཞེས་པས་བཤད། གསུམ་པ་ནི།
འཛིན་པའི་རྣམ་པ་ཅན་གྱི་སེམས་ལ་མངོན་པར་ཞེན་པ་ཡོངས་སུ་མ་བོར་བས་ཕྱི་རོལ་ཏུ་
མངོན་པར་ཞེན་པ་སྤངས་ཏེ། ཞེས་པས་བཤད། གཉིས་པ་རྗེས་ཐོབ་ཏུ་ཡིད་ལ་བྱ་བའི་རིམ་
པ་ནི། གཟུང་བ་མེད་ན་འཛིན་པ་མེད་དོ་སྙམ་དུ་ངེས་པར་སེམས་པས་འཛིན་པའི་རྣམ་
པའི་མཚན་ཉིད་རྣམ་པར་རིག་པ་ཙམ་དེ་ཡང་བསལ་ཏེ། གཉིས་སུ་མེད་པའི་ཡེ་ཤེས་་་་
འབའ་ཞིག་འདི་ཡང་དག་པར་ཡོད་པའི་ངོ་བོ་ཡིན་ནོ། །སྙམ་དུ་ངེས་པར་བྱས་ནས་ཞེས་་
པས་འཆད། འདིའི་དོན་ནི། གཟུང་འཛིན་རྫས་གཞན་མེད་ན། གཟུང་འཛིན་རྫས་གཞན་
དུ་སྣང་བའི་འཛིན་པ་མ་འཁྲུལ་པ་ཡང་མེད་དོ། །སྙམ་དུ་རྗེས་ཀྱི་གནས་སྐབས་སུ་ངེས་་་
པར་སེམས་པས་འཛིན་པའི་རྣམ་པའི་མཚན་ཉིད། གཟུང་འཛིན་རྫས་གཞན་དུ་སྣང་བའི་
རྣམ་པར་རིག་པ་མ་འཁྲུལ་བར་འཛིན་པ་དེ་ཡང་བསལ་ཏེ། གཟུང་འཛིན་རྫས་གཞན་་་་་
གྱིས་སྟོང་པའི་སྟོང་ཉིད་མངོན་སུམ་དུ་རྟོགས་པའི་ཡེ་ཤེས་འབའ་ཞིག་འདི་ཡང་དག་པར་
ཡོད་པ་སྟེ་མ་འཁྲུལ་པའི་ཤེས་པ་ཡིན་ནོ། །སྙམ་དུ་ངེས་པར་བྱེད་དོ། །རྣལ་འབྱོར་གྱི་ས་་་་
གསུམ་པ་ལ། བསམ་བྱུང་གི་རིག་པ། སྒོམ་བྱུང་གི་རྣལ་འབྱོར། བསྒོམས་པའི་འབྲས་བུ་དང་
གསུམ། དང་པོ་ནི། དེ་ཡང་རྟེན་ཅིང་འབྲེལ་བར་འབྱུང་བ་ཡིན་པའི་ཕྱིར། སྒྱུ་མ་བཞིན་དུ་
ངོ་བོ་ཉིད་མེད་པ་སྟེ། ཞེས་པས་འཆད། གཉིས་པ་ནི། ཡང་དག་པར་ན་གཅིག་ཏུ་དངོས་པོ་
དང་དངོས་པོ་མེད་པ་ལ་སོགས་པར་བཏགས་པའི་ངོ་བོ་དང་བྲལ་བ་ཡིན་ནོ་སྙམ་དུ་་་་་
147



བསྒོམས་པས། ཞེས་པས་འཆད། གསུམ་པ་ནི་བསྒོམ་པའི་སྟོབས་གྲུབ་པ་ནི། ཁ་ཅིག་ལ་་་་
ནོར་བུ་དང་དངུལ་ལ་སོགས་པའི་ཤེས་པ་བཞིན་དུ། འཁྲུལ་བའི་མཚན་མ་མཐའ་དག་་་་
སྤངས་པ། སྒྱུ་མ་ལྟ་བུའི་བདག་ཉིད་དུ་སྣང་བའི་བློ་རྣམ་པར་མི་རྟོག་པ་སོ་སོར་རང་གིས་
རིག་པར་བྱ་བ་ཅི་ཞིག་ལྟར་ཡང་དག་པར་སྐྱེས་ན་རྣལ་འབྱོར་པས་ཤེས་བྱའི་སྒྲིབ་པ་ཡང་
དག་པར་སྤོང་ངོ༌། །ཞེས་པས་འཆད་ཅིང་། དེས་རྗེས་ཐོབ་ཏུ་ཡིད་ལ་བྱ་ཚུལ་ཡང་དོན་གྱིས་
བསྟན། འོ་ན་སྒྱུ་མ་ལྟ་བུའི་བདག་ཉིད་དུ་སྣང་བའི་བློ་རྣམ་པར་མི་རྟོག་པ་སོ་སོར་རང་་་
གིས་རིག་པར་བྱ་བ་ཅི་ཞིག་ལྟར་ཡང་དག་པར་སྐྱེས་ནས་ཞེས་པས་སྒྱུ་མ་ལྟ་བུའི་བདག་་་
ཉིད་དུ་སྣང་བ་ཞེས་པའི་དོན་གང་ཡིན་ཞེ་ན། འདིའི་དོན་ལ་མཁས་པ་མང་པོ་འདི་སྐད་
གསུང་སྟེ། གཞུང་འདིས་འཕགས་པའི་མཉམ་གཞག་ལ་རྟེན་འབྲེལ་སྒྱུ་མ་ལྟ་བུར་སྣང་བར་
གསུངས་པས། མཉམ་གཞག་སྣང་བཅས་བསྟན་ཞིང༌། སློབ་དཔོན་སེང་གེ་བཟང་པོ་སྒྱུ་མ་
རིགས་གྲུབ་པའི་དབུ་མ་པ་ཡིན་ནོ། །ཞེས་ཟེར་བ་ནི་མི་རིགས་ཏེ། རྔོག་ལོའི་སྤྲིང་ཡིག་་་་
བདུད་རྩི་ཐིག་ལེ་ལས། སྒྱུ་མ་རིགས་གྲུབ་པའི་དབུ་མ་པ་ཞེས་པ་ནི་རྨོངས་པ་ངོ་མཚར་་་་
སྐྱེད་པའི་རྣམ་གཞག་གོ། །ཞེས་ཐ་སྙད་ནོར་བར་བཤད་ཅིང་། འཕགས་པ་སློབ་པའི་མཉམ་
གཞག་གི་གཟིགས་ངོར་རྟེན་འབྲེལ་སྒྱུ་མར་སྣང་བར་འདོད་པ་ལ་ནི་དབུ་མ་པའི་དྲི་ཙམ་
ཡང་མེད་དོ། །ཞེས་ཕྱིས་ཀྱི་མཁས་པ་དག་གསུང་ངོ༌། །འོ་ན་ལུང་དེའི་དོན་གང་ཞེ་ན།
བརྒྱད་སྟོང་འགྲེལ་ཆེན་གྱི་སྐབས་དུ་མར་འབྱུང་བ་ལྟར། འཕགས་པ་སློབ་པའི་མཉམ་་་་་
གཞག་རང་ཉིད་བདེན་སྟོང་སྒྱུ་མ་ལྟ་བུ་ཡིན་པ་ལུང་དེའི་དོན་ཡིན་གྱི། སློབ་པ་འཕགས་་་
པའི་མཉམ་གཞག་ལ་བདེན་སྟོང་སྒྱུ་མ་ལྟ་བུའི་སྣང་ཚུལ་ཡོད་པ་ལུང་དེའི་དོན་གཏན་མ་
ཡིན་ཏེ། དེ་ལ་རིགས་པས་གནོད་པའི་ཕྱིར། དེས་ན་འགྲེལ་ཆེན་དང་། འགྲེལ་པ་དོན་་་་་
གསལ་གཉིས་ཀའི་དགོངས་པ་འཕགས་པ་སློབ་པའི་མཉམ་གཞག་རང་ཉིད་བདེན་སྟོང་་
སྒྱུ་མ་ལྟ་བུ་ཡིན་པ་ལ་འཆད་རིགས་ཏེ། བརྒྱད་སྟོང་འགྲེལ་ཆེན་གྱི་སྟོང་ཐུན་ཆེན་མོར། དེ་
བས་ན་ལུང་དང་རིགས་པ་དག་ནི། སྒྱུ་མ་ལྟ་བུར་གཉིས་སུ་མེད་པའི་སེམས་ཀྱི་དེ་ཁོ་ཉིད་
ཡོངས་སུ་ཤེས་པ་དེ་ཁོ་ན་ཉིད་རྟོགས་པ་ལ་མངོན་པར་བརྩོན་པའི་བློ་ཅན་རྣམས་ཀྱིས་་་
148



གཉིས་སུ་མེད་པ་སྒྱུ་མ་ལྟ་བུའི་སེམས་ཡང་དག་པའི་ཀུན་རྫོབ་ཀྱི་རང་བཞིན་ཐོབ་པ་དང་
བསམ་པ་ལས་བྱུང་བའི་ཤེས་པས་རྣམ་པར་དག་ནས་རྟེན་ཅིང་འབྲེལ་བར་འབྱུང་བའི་
ཆོས་ཉིད་ཀྱི་རྣམ་པ་ཐམས་ཅད་མཁྱེན་པ་ཉིད་ལ་སོཊ་པའི་མངོན་པར་རྟོགས་པ་བརྒྱད་་
ཀྱི་རིམ་པར་གུས་པ་དང་། རྒྱུན་མི་འཆད་པ་དང་། དུས་རིང་པོའི་ཁྱད་པར་ཅན་གྱི་སྒོམ་་
པས་སྒོམ་པར་བྱེད་པའི་རྣལ་འབྱོར་བའི་དབང་ཕྱུག་རྣམས་ནི་རྟེན་ཅིང་འབྲེལ་བར་་་་་་
འབྱུང་བའི་ཆོས་ཀྱི་རྣམ་པར་རྟོག་པ་མཐའ་དག་དང་བྲལ་ཞིང་། སྲིད་པ་ཇི་སྲིད་བར་རྗེས་
སུ་འབྲེལ་བ་རྣམ་པར་ཤེས་པ་ཙམ་གྱི་རྒྱུན་སྒྱུ་མ་ལྟ་བུ་ཐོབ་པར་བྱེད་དོ། །དེ་ཉིད་ནི་གཉེན་
པོའི་གཙོ་བོ་ཡིན་ནོ། །དང་པོ་སྒྱུ་མ་ལྟ་བུའོ། །ཞེས་རྣམ་པར་འཇོག་པར་བྱེད་པར་མངོན་་་
པར་བརྗོད་པ་དང་བཅས་པ་ནི། དེའི་རྗེས་སུ་མཐུན་པས་མིན་གྱི། གཉེན་པོ་ཉིད་དུ་གྱུར་
པ་ནི་མ་ཡིན་ནོ། །ཞེས་གསལ་བར་གསུངས་ཤིང་། ཡང་དེ་བཞིན་གཤེགས་པའི་རྗེས་སུ་་་
སྐྱེས་པ། ཞེས་པའི་མདོ་དོན་འཆད་པའི་ཚེ། བརྒྱད་སྟོང་འགྲེལ་ཆེན་ལས་དེ་ལྟར་སྒྱུ་མ་ལྟ་
བུ་ཉིད་ཀྱི་ལམ་ཤེས་པ་ཉིད་ཀྱི་རྣམ་པའི་རྗེས་སུ་སྐྱེས་པས་ན། དེ་བཞིན་གཤེགས་པའི་རྗེས་
སུ་སྐྱེས་སོ་ཞེས་བྱ་བ་ལ་སོཊ་པའོ་ཞེས་གསུངས་ཤིང་། གཞན་ཡང་། མཉམ་གཞག་སྒྱུ་མ་ལྟ་
བུའི་རྣམ་གཞག་གསུངས་པ་མང་དུ་ཡོད་དོ། །འགྲེལ་པ་དོན་གསལ་ལས་ཀྱང་། རྣམ་པར་
ཤེས་པ་སྒྱུ་མ་ལྟ་བུས་ཆོས་ཐམས་ཅད་རྟོགས་པས་འཐོབ་པ་ཡིན་ནོ། །ཞེས་སོགས་གསལ་་་
བར་གསུངས་སོ། །དེས་ན་འདི་ཡི་སྒྱུ་མ་ལྟ་བུ་ནི་མཉམ་གཞག་རང་ཉིད་སྒྱུ་མ་ལྟ་བུ་ཡིན་པ་
ལ་འཆད་རིགས་ཏེ། གོང་དུ། དེ་ལྟར་ན་སྒྱུ་མའི་གླང་པོས་སྒྱུ་མའི་གླང་པོ་གཞན་ཞིག་ཕམ་
པར་བྱས་པ་བཞིན་དུ། ཞེས་གཉེན་པོ་བརྫུན་པས་སྤང་བྱ་བརྫུན་པ་སྤོང་ཚུལ་གསུངས་པ་
དང་གནད་གཅིག་པས་མཉམ་གཞག་རང་ཉིད་སྒྱུ་མ་ལྟ་བུ་ཡིན་པ་ལ་ངེས་པར་འཆད་་་་
དགོས་པའི་ཕྱིར། དེ་ལྟ་མ་ཡིན་པར་གཞུང་འཛིན་འདིས་སློབ་པ་འཕགས་པའི་མཉམ་་་་་
གཞག་སྣང་བཅས་སུ་བསྟན་ཅིང་། གཟུང་འཛིན་གཉིས་མེད་ཀྱི་ཡེ་ཤེས་བདེན་གྲུབ་དང་།
དེ་གནས་ལུགས་མཐར་ཐུག་ཏུ་བཞེད་པ་ནང་འགལ་འབྱུང་སྟེ། སློབ་པ་འཕགས་པའི་་་་
མཉམ་གཞག་ཡེ་ཤེས་ལ་བཟུང་འཛིན་གཉིས་མེད་ཀྱི་ཡེ་ཤེས་བདེན་སྟོང་སྒྱུ་མ་ལྟ་བུར་་་་་
149



སྣང་བར་ཐལ། དེ་ལ་རྟེན་འབྲེལ་བདེན་སྟོང་སྒྱུ་མ་ལྟ་བུར་སྣང་བའི་སྣང་ཚུལ་ཅིག་ཡོད་པ་
གང་ཞིག ཀུན་རྫོབ་ཀྱི་རྟེན་འབྲེལ་འཕགས་པ་སློབ་པའི་མཉམ་གཞག་ལ་མི་སྣང་བའི་ཕྱིར་
ཏེ། ཐེག་ཆེན་སློབ་པ་འཕགས་པའི་མཉམ་གཞག་ཡེ་ཤེས་དེས་གཟུང་འཛིན་གཉིས་མེད་ཀྱི་
ཡེ་ཤེས་ལ་གཉིས་སྣང་ནུབ་པའི་སྒོ་ནས་རྩེ་གཅིག་ཏུ་མཉམ་པར་གཞག་པའི་ཕྱིར། འདོད་
ན། གཟུང་འཛིན་གཉིས་མེད་ཀྱི་ཡེ་ཤེས་དེ་བདེན་སྟོང་སྒྱུ་མ་ལྟ་བུ་ཡིན་པར་ཐལ། སློབ་པ་
འཕགས་པའི་མཉམ་གཞག་ཡེ་ཤེས་ལ་གཟུང་འཛིན་གཉིས་མེད་ཀྱི་ཡེ་ཤེས་བདེན་སྟོང་སྒྱུ་
མ་ལྟ་བུར་སྣང་། འཕགས་པའི་མཉམ་གཞག་ཡེ་ཤེས་མ་འཁྲུལ་པའི་ཤེས་པ་ཡིན་པའི་ཕྱིར།།
འདོད་ན། གཟུང་འཛིན་གཉིས་མེད་ཀྱི་ཡེ་ཤེས་བདེན་པར་མ་གྲུབ་པར་ཐལ། འདོད་པའི་
ཕྱིར། འདོད་ན་ཞལ་བཞེས་ལ་སོང་། ཡང་སློབ་དཔོན་སེང་གེ་བཟང་པོའི་ལུགས་འདི་ལ།
ཀུན་རྫོབ་བདེན་པ་གཞི་མ་གྲུབ་པ་དང་། དོན་དམ་པ་བདེན་གྲུབ་ཏུ་བཞེད་པ་རྟག་ཆད་་
གཉིས་ཀའི་མཐར་ལྷུང་བ་ཡིན་ཏེ། འགྲེལ་ཆེན་སྟོང་ཐུན་ལས། དེ་བས་ན་ཀུན་རྫོབ་དང་་
དོན་དམ་པའི་ཚུལ་གྱིས་དངོས་པོ་མ་ལུས་པ་ཇི་ལྟ་བ་བཞིན་དུ་ཡོངས་སུ་མཁྱེན་པའི་ཕྱིར།
རྣམ་པ་ཐམས་ཅད་མཁྱེན་པ་ཉིད་བརྙེས་པ་ཡིན་ནོ། །དེའི་ཕྱིར་འདི་ཉིད་ནི་སྒྲིབ་པ་ཐམས་
ཅད་སྤང་བ་དང་རྣམ་པ་ཐམས་ཅད་མཁྱེན་པ་ཉིད་རྟོགས་པའི་ལམ་གྱི་དམ་པ་ཡིན་ནོ། །
སོ་སོ་སྐྱེ་བོ་རྣམས་ལས་རྣལ་འབྱོར་པ་རྣམས་ཀྱི་ཁྱད་པར་འདི་ཡིན་ཏེ། དེ་དག་ནི་སྒྱུ་མ་་་
བྱེད་པ་བཞིན་དུ་གྲགས་པ་ཙམ་དང་། བདེན་པ་ཉིད་མ་ཡིན་པ་ཇི་ལྟ་བ་བཞིན་དུ་ཤེས་་་
པའི་ཕྱིར་ན། དངོས་པོ་རྣམས་བདེན་པ་ཉིད་དུ་མངོན་པར་ཞེན་པར་མི་བྱེད་དེ། དེ་བས་
ན་དེ་ལ་རྣལ་འབྱོར་པ་ཞེས་བརྗོད་དོ། །ཞེས་སྟོང་ཉིད་རྟོགས་པའི་སོ་སོ་སྐྱེ་བོའི་རྣལ་་་་
འབྱོར་པ་རྣམས་སྒྱུ་མ་མཁན་ལ་རྡེ་ཤིང་རྟ་གླིང་དུ་སྣང་ཡང་རྡེ་ཤིང་རྟ་གླང་དུ་མི་འཛིན་་་
པ་བཞིན་དུ། སྟོང་ཉིད་རྟོགས་པའི་སོ་སོ་སྐྱེ་བོའི་རྣལ་འབྱོར་བ་ལ་དངོས་པོ་རྣམས་བདེན་
པར་སྣང་ཡང༌། བདེན་པར་མི་འཛིན་པར་གསུངས་པས། དངོས་པོ་བདེན་གྲུབ་སློབ་་་་
དཔོན་གྱི་དགོངས་པར་ཇི་ལྟར་རིགས་ལགས་ཤིང་། ཀུན་རྫོབ་བདེན་པར་མེད་ན་འགྲེལ་་
ཆེན་དྲངས་མ་ཐག་པ་དང་འགལ་བས་ཇི་ལྟར་ལགས། གཞན་ཡང་། འགྲེལ་ཆེན་སྟོང་ཐུན་
150



ལས། དེས་ན་དེ་ལྟར་དོན་དམ་པའི་ངོ་བོ་ཉིད་འགའ་ཡང་ཤེས་རབ་ཀྱི་མིག་གིས་མ་མཐོང་
བ་ཉིད་མཆོག་ཏུ་དེ་ཁོ་ན་ཉིད་མཐོང་བར་འདོད་པ་ཡིན་གྱི། མིག་བཙུམ་པ་དང་དམུས་་་
ལོང་ལ་སོཊ་པ་དང་འདྲ་བར་རྐྱེན་མ་ཚང་བའམ་ཡིད་ལ་མི་བྱེད་པས་མ་མཐོང་བ་ནི་མ་་
ཡིན་ནོ། །ཞེས་དོན་དམ་པར་གྲུབ་པ་གཏན་མེད་པར་གསུངས་པ་དང་། བདེན་གྲུབ་འཕཊ་
པའི་མཉམ་གཞག་གིས་མ་གཟིགས་པ་དང་། ཅི་ཡང་ཡིད་ལ་མི་བྱེད་པའི་ཆད་ལྟ་སྒོམ་དུ་་་
མི་རུང་བར་གསལ་བར་གསུངས་འདུག་ལགས། ཡང་རྗེ་ཀརྨ་པའི་ཊིཀྐར། གཞན་མིན་པའི་
དེ་བཞིན་ཉིད་ཅེས་པ་གཟུང་འཛིན་གཉིས་མེད་ཀྱི་ཡེ་ཤེས་དོན་དམ་བཞེད་པ་དང་དེ་་་་་
གཞན་ཀུན་རྫོབ་ཀྱི་ཆོས་ཀྱིས་སྟོང་པ་ལ་མཛད་འདུག་ནའང་། བརྒྱད་སྟོང་འགྲེལ་ཆེན་ལས།
གཞན་སྟོང་ལ་མ་བཤད་ཀྱང་རང་སྟོང་ལ་བཤད་པ་ཡིན་ཏེ། གཞན་མ་ཡིན་པའི་དེ་བཞིན་
ཉིད་ཅེས་པ། དེ་བཞིན་གཤེཊ་པའི་དེ་བཞིན་ཉིད་དང་། ཆོས་ཐམས་ཅད་ཀྱི་དེ་བཞིན་ཉིད་
ངོ་བོ་གཞན་མ་ཡིན་པར་མི་འགལ་བ་དང་། དེ་བཞིན་གཤེཊ་པའི་དེ་བཞིན་ཉིད་དང་རབ་
འབྱོར་གྱི་དེ་བཞིན་ཉིད་ངོ་བོ་གཞན་མ་ཡིན་ཞིང་མི་འགལ་བ་ལ་བཤད་པའི་ཕྱིར། དེ་ལྟར་
ཡང་། བརྒྱད་སྟོང་འགྲེལ་ཆེན་ལས། གཞན་མ་ཡིན་པའི་དེ་བཞིན་ཉིད་ཀྱི་རྗེས་སུ་སོང་ཞེས་
བྱ་བ་ནི། བདག་ཉིད་ཀྱི་དེ་བཞིན་ཉིད་དང་རྗེས་སུ་མཐུན་པ་དེ་བཞིན་ཉིད་དེ་ཆོས་ཐམས་
ཅད་ལ་རྗེས་སུ་སྦྱོར་བར་གྱུར་བའོ། །ཞེས་གཞན་མ་ཡིན་པའི་དེ་བཞིན་ཉིད་ཀྱི་གོ་དོན་་་་
གསལ་བར་གསུངས་པའི་ཕྱིར། གཞན་ཡང༌། སློབ་དཔོན་སེང་གེ་བཟང་བོའི་འགྲེལ་པའི་་
དགོངས་པ་གཟུང་འཛིན་གཉིས་མེད་ཀྱི་ཡེ་ཤེས་བདེན་གྲུབ་ཡིན་པ་ལ་སྦྱོར་བ་དགོངས་པ་
གཏན་མ་ཡིན་ཏེ། འགྲེལ་ཆེན་གྱི་སྟོང་ཐུན་ཆེན་མོར། དེ་བཞིན་གཤེགས་པའི་ཡེ་ཤེས་ཀུན་
རྫོབ་བདེན་པར་ཁས་བླངས་པ་ལ་ཕ་རོལ་པས་དེ་བཞིན་གཤེགས་པའི་ཡེ་ཤེས་ལ་བརྟེན་་
ནས་མ་རིག་པ་མི་ལྡོག་པར་ཐལ། དེ་ཀུན་རྫོབ་པ་ཡིན་པའི་ཕྱིར། ཞེས་པའི་རྩོད་པ་བཀོད་
ནས། དེ་ལ་ཁྱབ་པ་མེད་ཀྱི་ལན་མཛད་པའི་ཕྱིར། བརྒྱད་སྟོང་འགྲེལ་ཆེན་ལས། གལ་ཏེ་་་
ཁྱེད་ཅག་གི་ལྟར་ན། དེ་བཞིན་གཤེགས་པའི་ཡེ་ཤེས་ཀྱང་ཀུན་རྫོབ་པ་ཡིན་ན། དེ་ལས་མ་
རིག་པའི་ངོ་བོ་ཉིད་ཡིན་པའི་ཕྱིར། རིག་པ་སྐྱེས་པ་མེད་པ་ན་མ་རིག་པ་ཇི་ལྟར་ལྡོག ཇི་་
151



སྲིད་དུ་མ་རིག་པ་མ་སྤངས་པ་དེ་སྲིད་དུ་ཡང་གྲོལ་བར་ཇི་ལྟར་འགྱུར། ཞེས་བརྗོད་པ་་་་
གང་ཡིན་པ་དེ་ཡང་མ་འབྲེལ་བ་ཉིད་དོ། །འདི་ལྟར་མ་རིག་པ་ནི་རྟག་པ་ཉིད་ལ་སོགས་་
པར་སྒྲོ་བཏགས་པའི་ཆོས་རྟོག་པ་ཡིན་ལ། དེ་ལས་བཟློག་པ་ཚད་མས་མི་གནོད་པའི་ཆོས་
རྟོག་པ་ནི་རིག་པ་ཡིན་ཏེ། དེས་ན་དེ་དག་གི་རྣམ་པར་བཞག་པ་ཕྱིན་ཅི་ལོག་དང་། ཕྱིན་
ཅི་མ་ལོག་པའི་རྒྱུ་མཚན་ཅན་ནི་ཤིན་ཏུ་གྲགས་པ་ཡིན་ནོ། །དེའི་ཕྱིར་ཀུན་རྫོབ་པ་ཉིད་་་
ཡིན་ཡང་།. འགལ་བའི་ཆོས་སྐྱེས་པ་ཡིན་པའི་ཕྱིར་ཏེ། དོན་ཡང་དག་པ་ཇི་ལྟ་བ་ཉིད་ཀྱི་་
རྗེས་སུ་སོང་བའི་ཕྱིན་ཅི་ལོག་ལྡོག་པས་ན་གང་གི་དེ་མ་སྤངས་པས་ཐར་པ་མི་འཐད་པར་
འགྱུར་བ་དེའི་རྒྱུ་མཚན་ཅན་གྱི། མ་རིག་པ་ཉིད་གང་ལས་ཡིན་ཏེ། དེས་ན་འདི་ནི་གྱི་ནའོ། །
ཞེས་གཟུང་འཛིན་གཉིས་མེད་ཀྱི་ཡེ་ཤེས་བདེན་གྲུབ་ཡིན་པ་གསལ་བར་བཀག་ནས། དེ་
བཞིན་གཤེགས་པའི་ཡེ་ཤེས་ཀུན་རྫོབ་བདེན་པར་གསལ་བར་བསྟན་པའི་ཕྱིར། རྗེ་ཀརྨ་་་
པའི་ཊཱིཀྐར། གཟུང་འཛིན་གཉིས་མེད་ཀྱི་ཡེ་ཤེས་བདེན་གྲུབ་ཏུ་བཤད་འདུག་པ་དོན་ལ་་
དགོངས་པ་མིན་ལས་ཆེ། ཆོས་རྗེ་ཤཱཀ་མཆོག་པ་སྤྱིར་གཟུང་འཛིན་གཉིས་མེད་ཀྱི་ཡེ་ཤེས་
བདེན་གྲུབ་དང༌། ཁྱད་པར་དུ་འགྲེལ་བ་དོན་གསལ་གྱི་ལུགས་ལ། གཟུང་འཛིན་གཉིས་་་
མེད་ཀྱི་ཡེ་ཤེས་བདེན་གྲུབ་ཏུ་རྐང་བཙུགས་ནས་བསྒྲུབས་པས། བརྒྱད་སྟོང་འགྲེལ་ཆེན་གྱི་
ལུང་འདི་རྣམས་ལ། ཆོས་རྗེ་ཤཱཀ་མཆོག་པའི་གྲུབ་མཐའ་འཛིན་མཁན་རྣམས་ཀྱིས་འབྲུ་་་
ཅིག་རྒྱག་དགོས། བརྒྱད་སྟོང་འགྲེལ་ཆེན་གོང་དུ་དྲངས་པ་དང་། ད་ལྟ་དྲངས་མ་ཐག་པ་
འདི་རྣམས་ལ་འབྲུ་མ་བྱུང་ན། ཕྱིན་ཆད་དབུ་མ་ཆེན་པོའི་གྲུབ་མཐའ་སྨྲ་བའི་སྐབས་སུ་་་
བདེན་གྲུབ་ཁས་ལེན་པ་འདི་དོང་ཅིག གཞན་ཡང་། སྤྱི་ཚོམས་སུ་དྲི་བ་འདི་ཞུ་སྟེ། མཁན་
ཆེན་ཞི་བ་འཚོས་མཛད་པའི་དབུ་མ་རྒྱན་གྱི་དགོངས་པའི་ལྟ་བ་དེ་ངོ་བོ་ཉིད་མེད་པར་སྨྲ་
བའི་ལྟ་བ་ལ་སྐྱེལ་རིགས་སམ་མི་རིགས། ཞེས་ཞུ། འདི་ལ་ལུགས་གཉིས་རྣམ་འབྱེད་ཅེས་བྱ་
བའི་བསྟན་བཅོས་མཛད་པ་པོ་ན་རེ། ཞི་བ་འཚོ་ཡབ་སྲས་བརྒྱུད་པ་དང་བཅས་པ། ཤིང་
རྟའི་སྲོལ་གཉིས་ཀ་ནས་བཞེད་པ་ཡིན་ཏེ། དབུ་མ་རྒྱན་དང་། ཇོ་བོས་མཛད་པའི་ཆོས་ཀྱི་
དབྱིངས་སུ་ལྟ་བའི་གླུ་གཉིས་ཀ་ལས། ཚུལ་གཉིས་ཤིང་རྟ་ཞོན་ནས་སུ། །རིག་པའི་སྲབ་་་་
152



སྐྱོགས་འཇུ་བྱེད་པ། །དེ་དག་དེ་ཕྱིར་ཇི་བཞིན་དོན། །ཐེག་པ་ཆེན་པོ་ཉིད་འཐོབ་བོ། །ཞེས་
འབྱུང་ལ། ཚུལ་གཉིས་ནི་རྣལ་འབྱོར་སྤྱོད་པ་དང་ངོ་བོ་ཉིད་མེད་པར་སྨྲ་བའོ། །ཞེས་ཟེར་
བ་སྒྲུབ་བྱེད་དུ་གཏན་མི་འགྲོ་སྟེ། ལུང་འདིའི་དོན་ནི། ཐ་སྙད་དུ་ཕྱི་རོལ་གྱི་དོན་མེད་པའི་
ཚུལ་རྣམ་རིག་པ་དང་། དོན་དམ་པར་ཆོས་ཐམས་ཅད་ངོ་བོ་ཉིད་མེད་པའི་ཚུལ་གཉིས་པོ་
འདི་ཉམས་སུ་བླངས་པས་ཐར་པ་འཐོབ། ཅེས་པའི་དོན་ཡིན་གྱི། གཟུང་འཛིན་གཉིས་་་
མེད་ཀྱི་ཡེ་ཤེས་བདེན་གྲུབ་ཏུ་བཞེད་པ་ལ་འབྲེལ་ཅི་ཡང་མེད་པའི་ཕྱིར། སློབ་དཔོན་ཞི་་་
འཚོ་འདིའི་སྐབས་ཀྱི། ཚུལ་གཉིས་པོ་དེ་རང་ལུགས་སུ་བཞེད་དམ་མི་བཞེད། བཞེད་་་་
ཁྱེད་རང་ལ་འཁོར་གསུམ་འབྱུང་སྟེ། མཁན་ཆེན་ཞི་བ་འཚོས་ཆོས་ཐམས་ཅད་དོན་དམ་
པར་ངོ་བོ་ཉིད་ཀྱིས་མེད་པར་བཞེད་པར་ཐལ། དེ་འདིའི་སྐབས་ཀྱི་ཚུལ་གཉིས་པོ་རང་་་་
ལུགས་སུ་བཞེད་པའི་ཕྱིར། རྟགས་ཁྱབ་ཁས་བླངས། འདོད་ན། དེས་གཟུང་འཛིན་གཉིས་
མེད་ཀྱི་ཡེ་ཤེས་བདེན་གྲུབ་ཏུ་བཞེད་པར་ཐལ། དེས་སྐབས་འདིའི་ཚུལ་གཉིས་པོ་དེ་རང་
ལུགས་སུ་བཞེད་པའི་ཕྱིར། རྟགས་ཁྱབ་ཁས་བླངས་འདོད་ན། དེས་ཆོས་ཐམས་ཅད་བདག་
མེད་དུ་ཁས་མི་ལེན་པར་ཐལ། དེས་གཟུང་འཛིན་གཉིས་མེད་ཀྱི་ཡེ་ཤེས་བདེན་གྲུབ་ཏུ་་་་
ཁས་ལེན་པའི་ཕྱིར། གསེར་མདོག་ཅན་པས་ཤིང་རྟ་ཆེན་པོ་ཐམས་ཅད་འགལ་འདུའི་ཕུང་
བོ་ལ་སྦྱོར་བ་འདུག་པས་རང་གི་གྲུབ་མཐའ་སྐྱོན་དུ་དགོངས་པར་མཛོད་ལ། ཕྱིན་ཆད་་་་
ཤིང་རྟ་ཆེན་པོ་རྣམས་ཀྱི་གཞུང་ལུགས་ལ་རང་གང་འདོད་ཀྱི་བཤད་པ་མ་བྱེད་ཅིག ཇོ་བོ་
རྗེས་གཟུང་འཛིན་གཉིས་མེད་ཀྱི་ཡེ་ཤེས་བདེན་གྲུབ་ཏུ་འདོད་དོ་ཞེས་ཟེར་བ་ཆ་མེད་་་་་
པའི་རྒྱུས་གཏམ་ཡིན་ཏེ། ཇོ་བོ་རྗེས་གླེགས་བམ་རིན་པོ་ཆེར་ལྟ་བའི་གླུ་ལས། ཆོས་ཐམས་
ཅད་བདེན་པར་མེད་པའི་མེད་དགག་གནས་ལུགས་མཐར་ཐུག་ཏུ་གསལ་བར་གསུངས་་་
ཤིང་། དེས་ཐུགས་མི་ཚིམ་ན་ཇོ་བོ་རྗེས། ཆོས་ཉིད་གང་གིས་རྟོགས་ཤེ་ན། །ཀླུ་སྒྲུབ་སློབ་མ་
ཟླ་གྲགས་ཡིན། །དེ་ལས་བརྒྱུད་པའི་མན་ངག་ལ། །སངས་རྒྱས་ཡོད་ཀྱི་གཞན་དུ་མིན། །
ཞེས་པ་འདི། དབུ་སྔས་མགོར་ཞོག་ལ། ཇོ་བོ་རྗེ་ལ་གསོལ་བ་ཐོབ་མཛོད། ཡང་འདི་བསྐྱར་
ནས་ཞུ་དགོས་ཏེ། རྗེ་བཙུན་གྲགས་པ་རྒྱལ་མཚན་གྱིས། གལ་ཏེ་དོན་དམ་པར་ཡོད་དོ་ཞེ་ན།
153



ཡོད་པའི་མཐར་ལྷུང་བའི་ཕྱིར་དབུ་མའི་ལམ་མ་ཡིན་ནོ། །འོ་ན་ཁྱོད་དོན་དམ་པར་མེད་་
པར་འདོད་པའི་ཕྱིར་མེད་པའི་མཐར་ལྷུང་བར་འགྱུར། ཞེ་ན། ཁོ་བོ་ཅག་ནི་དོན་དམ་པར་
མེད་པར་མི་འདོད་སྟེ། འོ་ན་ཇི་ལྟར་ཅེ་ན། ཁོ་བོ་ཅག་ནི་ཀུན་རྫོབ་ཏུ་ཇི་ལྟར་གནས་པ་དེ་
ལྟར་འདོད་དེ། ཀུན་རྫོབ་ཏུ་ནི་ཆད་པའི་མཐའ་ལས་གྲོལ། དོན་དམ་པར་ནི་གང་དུ་ཡང་
མ་གྲུབ་པས་མཐའ་ཐམས་ཅད་དང་བྲལ་བ་དབུ་མའི་ལམ། ཞེས་པ་འདི་ལ་སོགས་པ་རང་
གི་རྩ་བའི་བླ་མའི་ལུགས་རྣམ་པར་དག་པ་ཡང་ནོར་བར་བྱས་ནས། གཟུང་འཛིན་གཉིས་
མེད་ཀྱི་ཡེ་ཤེས་བདེན་པར་གྲུབ་ཅིང་། དེ་ཉིད་གནས་ལུགས་མཐར་ཐུག་ཡིན་ནོ། །ཞེས་་་
སྒྲུབ་བྱེད་གང་ཡང་མེད་པའི་དམ་བཅའ་མ་འཇོག་ཅིག དེ་བཞིན་དུ་ཁྱེད་ཀྱིས་ཕར་ཕྱིན་་་
ཐེག་པ་ལས། སྔགས་ཀྱི་ཐེག་པ་ལྟ་བ་མཐོ་བ་སོགས་བཤད་དེ། ཆོས་རྗེ་ས་པཎ་གྱིས། ཕར་་
ཕྱིན་ཐེག་པའི་སྤྲོས་བྲལ་ལས། །ལྷག་པའི་ལྟ་བ་ཡོད་གྱུར་ན། །ལྟ་དེ་སྤྲོས་པ་ཅན་དུ་འགྱུར། །
ཞེས་སོགས་ཕར་ཕྱིན་ཐེག་པ་དང་སྔགས་ཀྱི་ཐེག་པ་ལ་ལྟ་བ་མཐོ་དམའི་ཁྱད་པར་མེད་་་་
པར་གསུངས་པ་འགོགས་པ་དང་། ཆོས་རྗེ་ས་པཎ་གྱིས། ཐགས་ཀྱི་རྒྱུ་རྣམས་ཕལ་ཆེར་་་་་
མཐུན། །སྤུན་གྱི་དབྱེ་བས་བཟང་ངན་འབྱེད། །དེ་བཞིན་སྟོང་ཉིད་ཕལ་ཆེར་མཐུན། །
འབྲས་བུ་བཟང་ངན་ཐབས་ཀྱིས་འབྱེད། །ཅེས་ཉན་རང་འཕགས་པ་ལ་སྟོང་ཉིད་རྟོགས་་
པ་ཡོད་པར་གསུངས་པ་ལ། ཁྱེད་ཀྱིས་ཉན་རང་འཕགས་པ་ལ་སྟོང་ཉིད་རྟོགས་པ་མེད་་་་
ཅེས་ཆོས་རྗེ་ས་པཎ་གྱི་ལུགས་རྣམ་པར་དག་པ་བཀག་པ་སོགས་མི་རིགས་པ་མང་དུ་ཡོད་
ནའང༌། རེ་ཞིག་བཞག ཆོས་རྗེ་གསེར་མདོག་ཅན་པ་དང་། ཀརྨ་པ་གཉིས་ལ་ཐུན་མོང་དུ་
དྲི་བ་འདི་ཞུ་སྟེ། དབུ་མ་རྒྱན་ངོ་བོ་ཉིད་མེད་པར་སྨྲ་བའི་བསྟན་བཅོས་ཡིན་ནམ་མིན། །
མཁན་ཆེན་ཞི་པ་འཚོ་ངོ་བོ་ཉིད་མེད་པར་སྨྲ་བ་ཡིན་ནམ་མིན་གལ་ཏེ་མིན་ནོ་ཞེ་ན། དེ་་
ལྟར་ན། སློབ་དཔོན་ཀ་མཱ་ལ་ཤཱི་ལ་ཡང་ངོ་བོ་ཉིད་མེད་པར་སྨྲ་བ་མ་ཡིན་ཞིང་། དེས་་་་་
མཛད་པའི་སྒོམ་རིམ་གསུམ་དང་དབུ་མ་སྣང་བ་སོགས་ངོ་བོ་ཉིད་མེད་པར་སྨྲ་བའི་་་་་་
བསྟན་བཅོས་མ་ཡིན་པར་ཐལ། དམ་བཅའ་དེའི་ཕྱིར། འདོད་ན། དབུ་མ་སྣང་བ་ཐོགས་་
མེད་སྐུ་མཆེད་བཞེད་པའི་དབུ་མ་ཆེན་པོའི་བསྟན་བཅོས་ཡིན་པར་ཐལ། འདོད་པའི་ཕྱིར།
154



འདོད་ན། དབུ་མ་སྣང་བར། གཟུང་འཛིན་གཉིས་མེད་ཀྱི་ཡེ་ཤེས་བདེན་གྲུབ་ཏུ་བཤད་་་་
པར་ཐལ། འདོད་པའི་ཕྱིར། འདོད་ན། དབུ་མ་སྣང་བ་དང་སྒོམ་རིམ་གསུམ་དུ་གཟུང་་་་་
འཛིན་གཉིས་མེད་ཀྱི་ཡེ་ཤེས་བདེན་གྲུབ་ཏུ་བཤད་པའི་ཚིག་ཇི་ལྟར་ཡོད་སྟོན་པ་གནང་
དགོས། གལ་ཏེ་དབུ་མ་རྒྱན་དང་དབུ་མ་སྣང་བ་སོགས་ངོ་བོ་ཉིད་མེད་པར་སྨྲ་བའི་བསྟན་
བཅོས་ཡིན་ནོ། །ཞེས་གསུང་ན། འོ་ན། དབུ་མ་རྒྱན་ལས། བདག་དང་གཞན་སྨྲའི་དངོས་་་
འདི་དག །ཡང་དག་པར་ནི་གཅིག་པ་དང་། །དུ་མའི་རང་བཞིན་བྲལ་བའི་ཕྱིར། །བདེན་
པར་མེད་དེ་གཟུགས་བརྙན་བཞིན། །ཞེས་པའི་གཞུང་འདིས་ངོ་བོ་ཉིད་མེད་པར་སྨྲ་བའི་
ལྟ་བ་བསྟན་གྱི། དབུ་མ་ཆེན་པོའི་ལྟ་བ་གཏན་མི་འཆད་པར་བཞེད་དགོས་ལ། དེ་ལྟར་ན་
ཞི་འཚོ་ཡབ་སྲས་ཀྱི་གཞུང་གང་གིས་དབུ་མ་ཆེན་པོའི་ལྟ་བ་བསྟན། ཞེས་ཞུ། གཞན་ཡང་།
ཞི་འཚོ་ཡབ་སྲས་ཡང་དག་པར་གྲུབ་པའི་ཆོས་བཞེད་དམ་མི་བཞེད། བཞེད་ན། གཞུང་་་
དྲངས་མ་ཐག་པར། ཡང་དག་པར་ནི་གཅིག་པ་དང་། །དུ་མའི་རང་བཞིན་བྲལ་བའི་ཕྱིར། །
ཞེས་དང་། དབུ་མ་སྣང་བར། དངོས་པོ་ཡང་དག་པར་ངོ་བོ་ཉིད་མེད་པ་དག་ལ་ཡང་། དེ་
ལས་ཟློག་པའི་རྣམ་པར་སྒྲོ་འདོགས་པའི་འཁྲུལ་པའི་བློ་གང་ཡིན་པ་དེ་ནི་ཀུན་རྫོབ་ཅེས་
བྱའོ། །ཞེས་སོགས་དང་འགལ། མི་བཞེད་ན་ནི་ཞི་འཚོ་ཡབ་སྲས་ཀྱིས་གཟུང་འཛིན་གཉིས་
མེད་ཀྱི་ཡེ་ཤེས་བདེན་གྲུབ་ཏུ་བཞེད་པ་དང་འགལ་ལོ། །གལ་ཏེ་དབུ་མ་རྒྱན་སོགས་ངོ་བོ་
ཉིད་མེད་པར་སྨྲ་བའི་གཞུང་ཡིན་པས། སྒྲ་ཇི་བཞིན་དུ་མི་བཞེད་དོ། །ཞེ་ན། ཤིང་རྟ་ཆེན་
པོ་རྣམས་ཀྱིས་གཞུང་གང་བརྩམས་པ་ཐམས་ཅད་དེའི་བཞེད་པ་མ་ཡིན་པ་དེ་འདྲའི་གྲུབ་
མཐའ་སུས་ཁས་ལེན་ཐུབ་སྟེ། ཀླུ་སྒྲུབ་ཀྱིས་རིགས་ཚོགས་ཀྱི་བསྟན་བཅོས་མཛད་པ་དེའི་
དགོངས་པ་མ་ཡིན། ཞི་འཚོ་དང་ཀ་མཱ་ལ་ཤི་ལས་མཛད་པའི་དབུ་མ་རྒྱན་དང་དབུ་མ་་་
སྣང་བ་སོགས་ཀྱང་དེ་དང་དེའི་དགོངས་པ་མ་ཡིན་པའི་ཕྱིར། རྟགས་རྣམས་སོང་། ཆོས་་
ཐམས་ཅད་ངོ་བོ་ཉིད་ཀྱིས་མེད་པ་གནས་ལུགས་མཐར་ཐུག་ཡིན་པ་རྒྱུད་སྡེ་རྣམས་ཀྱི་་་་
དགོངས་པ་ཡིན་ན། འོ་ན། དུས་ཀྱི་འཁོར་ལོར། ཕུང་པོ་རྣམ་དཔྱད་སྟོང་པ་ཉིད། །ཆུ་ཤིང་
བཞིན་དུ་སྙིང་པོ་མེད། །རྣམ་པ་ཀུན་གྱི་མཆོག་ལྡན་པའི། །སྟོང་ཉིད་དེ་ལྟར་འགྱུར་མ་ཡིན།།
155



ཞེས་པས་འཁོར་ལོ་བར་པ་ནས་བཤད་པའི་སྟོང་ཉིད་མེད་དགག་དེ་གནས་ལུགས་མཐར་
ཐུག་མ་ཡིན་ཞིང་། རྣམ་ཀུན་མཆོག་ལྡན་གྱི་སྟོང་ཉིད་ཅེས་པ་གཟུང་འཛིན་གཉིས་མེད་ཀྱི་
ཡེ་ཤེས་དེ་ཉིད་གནས་ལུགས་མཐར་ཐུག་ཏུ་བསྟན་པ་མ་ཡིན་ནམ་ཞེ་ན། དེའི་དོན་་་་་་
མཁས་པའི་དབང་པོ་ཁ་ཅིག འགྲེལ་པར་ཕུང་པོ་རྣམ་པར་དཔྱད་པའི་སྟོང་པ་ཉིད་ཆད་་
པའི་སྟོང་པ་ཉིད་ལས་རིང་དུ་བྱས་པ། ཞེས་གསུངས་པས། ཕུང་པོ་ལ་རིགས་པས་དཔྱད་་
ནས་མ་རྙེད་པ་ན་ཅང་མེད་དུ་འཛིན་པ་ཆད་ལྟར་བསྟན་པ་ཡིན་གྱི། འཁོར་ལོ་བར་པའི་་
དངོས་བསྟན་གྱི་སྟོང་ཉིད་ཆད་སྟོང་དུ་བསྟན་པ་མ་ཡིན་ནོ། །ཞེས་གསུངས་པ་ཡང་ལེགས་
པར་བཤད་པ་ཡིན་མོད། འོན་ཀྱང་ཁོ་བོ་ནི་འདིའི་དོན་འདི་ལྟར་འཆད་དེ། ལུང་འདིས་་
གཟུང་འཛིན་གཉིས་མེད་ཀྱི་ཡེ་ཤེས་གནས་ལུགས་མཐར་ཐུག་མ་ཡིན་པར་བསྟན་པ་ཡིན་
ཏེ། ཕུང་པོ་རྣམ་དཔྱད་སྟོང་པ་ཉིད། །ཆུ་ཤིང་བཞིན་དུ་སྙིང་པོ་མེད། །ཅེས་དོན་དམ་་་་་
དཔྱོད་བྱེད་ཀྱི་རིགས་པས་བརྟགས་ཤིང་དཔྱད་པའི་ཚེ་བདེན་གྲུབ་ཀྱི་སྙིང་པོ་མ་རྙེད་་་་་
པའམ། བདེན་གྲུབ་ཀྱི་སྙིང་པོ་མེད་པའི་མེད་དགག་དེ་གནས་ལུགས་མཐར་ཐུག་ཡིན་ཞེས་
བསྟན་པའི་ཕྱིར། ལུང་འདིའི་དོན་འདི་ལྟར་འཆད་དགོས་ཏེ། བརྒྱད་སྟོང་འགྲེལ་ཆེན་ལས་
དེ་ཁོ་ན་ཉིད་དུ་ནི། དངོས་པོ་དང་དངོས་པོ་མེད་པ་ཡོངས་སུ་འཛིན་པ་དང་བྲལ་བ་མ་་་
བརྟགས་ན་ཉམས་དགའ་བ། ཆུ་ཤིང་གི་ཕུང་པོ་དང་འདྲ་བར་ཕྱི་དང་ནང་ན་སྙིང་པོ་མེད་
པ་ཉིད་ཀྱི་དངོས་པོ་ཐམས་ཅད་ལ་དེ་ལྟ་བུའི་རྣམ་པ་ཐམས་ཅད་མཁྱེན་པ་ཉིད་ལ་སོགས་
པ། མངོན་པར་རྟོགས་པ་བརྒྱད་ཀྱི་ཚུལ་དུ་ཤེས་རབ་ཀྱི་མིག་གིས་ངེས་པར་རྟོགས་པའི་་་
སྒོམ་པའི་སྟོབས་རྫོགས་པ་ན། འགའ་ཞིག་ལ་ནོར་བུ་དང་། དངུལ་ལ་སོགས་པའི་ཤེས་པ་
ལྟར། འཁྲུལ་པའི་མཚན་མ་མ་ལུས་པར་སྤངས་པ་ཉིད་ཀྱིས། རང་ཉིད་ཚད་མར་གྱུར་པ་་་
ཡང་དག་པའི་དོན་ཇི་ལྟ་བ་བཞིན་དུ་འཛིན་པའི་ཕྱིར། ཞེས་གནས་ལུགས་མཐར་ཐུག་་་་
ངོས་འཛིན་པའི་ཚེ། ཆུ་ཤིང་གི་ཕུང་པོ་བཞིན་དུ་སྙིང་པོ་མེད་པ་ཞེས་བཤད་པའི་ཕྱིར།
འདི་ནི་ལེགས་པར་བཤད་པ་བླ་ན་མེད་པའོ། །དེས་ན་ལུང་འདིས་གཟུང་འཛིན་གཉིས་་་
མེད་ཀྱི་ཡེ་ཤེས་གནས་ལུཊ་མཐར་ཐུག་མ་ཡིན་པར་བསྟན་པ་ཡིན་ཏེ། ལུང་འདིས་གནས་
156



ལུཊ་མཐར་ཐུག་ཡིན་ན། མེད་དགག་ཡིན་དགོས་པར་བསྟན་པའི་ཕྱིར། འོ་ན་རྣམ་པ་ཀུན་
གྱི་མཆོག་ལྡན་པའི། །སྟོང་ཉིད་དེ་ལྟ་འགྱུར་མ་ཡིན། །ཞེས་བཤད་པའི་དོན་གང་ཞེ་ན། །
དེའི་དོན། ཐབས་ཁྱད་པར་ཅན་གྱིས་ཟིན་པའི་སྟོང་ཉིད་མངོན་སུམ་དུ་རྟོགས་པའི་ཡེ་་་་
ཤེས་ལ་རྣམ་ཀུན་མཆོག་ལྡན་གྱི་སྟོང་ཉིད་ཅེས་བཤད་པ་ཡིན་ཏེ། ་ དེས་ན་འདུས་པའི་་་་་
སྐབས་སུ། དོན་དམ་འོད་གསལ་གྱི་ཡེ་ཤེས་དང་། ཀུན་རྫོབ་སྒྱུ་མའི་སྐུ་ཞེས་བཤད་ཀྱང་་་་་
འོད་གསལ་གྱི་ཡེ་ཤེས་དེ་ཉིད་དོན་དམ་བདེན་པར་མི་འདོད་ཅིང་། དུས་འཁོར་བ་རྣམས་
ཀྱིས་སྟོང་གཟུཊ་ཕྱག་རྒྱ་ཆེན་པོ་ཞེས་བཤད་ཀྱང་། གཟུཊ་དང་སྟོང་ཉིད་ཀྱི་གཞི་མཐུན་མི་
འདོད་པ་བཞིན་དང་། འདུས་པར་སྟོང་པ་བཞིའི་ཐ་སྙད་བྱས་པ་རྣམས་ཀྱང་སྟོང་ཉིད་་་་
མཚན་ཉིད་པར་མི་འདོད་པ་བཞིན་ནོ། །དེ་ལྟ་མ་ཡིན་པར་རྣམ་ཀུན་མཆོག་ལྡན་གྱི་སྟོང་
ཉིད་ཅེས་སོ། །སྟོང་ཉིད་མཚན་ཉིད་པ་ཁོ་ན་དེ་ཡང་སྟོང་ཉིད་རྟོཊ་པའི་ཡེ་ཤེས་ལ་འཇོག་
དགོངས་པས། གཟུང་འཛིན་གཉིས་མེད་ཀྱི་ཡེ་ཤེས་གནས་ལུཊ་མཐར་ཐུག་ལུང་འདིས་་་
སྟོན་ཞེས་འཆད་དགོས་ན། ངོ་བོ་ཉིད་མེད་པར་སྨྲ་བས་སྟོང་ཉིད་མངོན་སུམ་དུ་རྟོཊ་པའི་
ཡེ་ཤེས་དེ་སྟོང་ཉིད་མཚན་ཉིད་པར་ཁས་ལེན་པར་ཐལ། དེས་རྣམ་ཀུན་མཆོག་ལྡན་གྱི་་་་
སྟོང་ཉིད་ཁས་ལེན་པ་གང་ཞིག རྣམ་ཀུན་མཆོག་ལྡན་གྱི་སྟོང་ཉིད་དེ་སྟོང་ཉིད་མཚན་་་་་
ཉིད་པ་ཁོ་ན་ལ་འཆད་རིཊ། དེ་དགག་བྱ་བདེན་གྲུབ་རྣམ་པར་བཅད་ཙམ་གྱི་མེད་དགག་
རྣམ་ཀུན་མཆོག་ལྡན་གྱི་སྟོང་ཉིད་དུ་ཁས་མི་ལེན་པའི་ཕྱིར། འདོད་ན་ངོ་བོ་ཉིད་མེད་པར་
སྨྲ་བའི་སྟོང་ཉིད་ལ་མེད་དགག་གི་ཁྱབ་པ་ཁས་ལེན་པར་རང་གཞན་ཀུན་མཐུན་པར་ཇི་
ལྟར་འདོད་ནུས། རྟཊ་དང་པོ་ནི། དབུ་མ་འཇུག་པའི་རང་འགྲེལ་དུ། བདེན་པ་གཉིས་ལ་
འཇུག་པའི་མདོ་དྲངས་ནས། རྣམ་ཀུན་མཆོག་ལྡན་གྱི་སྟོང་ཉིད་ཞལ་གྱིས་བཞེས་པ་ཡིན་ནོ།།
དེ་ལྟ་མ་ཡིན་པར་གཟུང་འཛིན་གཉིས་མེད་ཀྱི་ཡེ་ཤེས་གནས་ལུཊ་མཐར་ཐུག་དང༌། དེ་
ཉིད་བདེན་པར་གྲུབ་པ། དུས་འཁོར་རྒྱུད་འགྲེལ་གྱི་དགོངས་པ་ཡིན་ན། དུས་འཁོར་རྒྱུད་
འགྲེལ་ལ། ནང་འགལ་ཡོད་པར་འགྱུར་ཏེ། དེ་ཉིད་ལས། དེ་བཞིན་གཤེགས་པའི་ཡེ་ཤེས་ནི་
མཆོག་ཐམས་ཅད་ཀྱི་རང་མཚན་མེད་པར་རྟོཊ་པ་སྟེ། དངོས་པོ་མེད་པའི་མཚན་ཉིད་་་་་
157།



ཤིན་ཏུ་གཉིད་ལོག་པའི་སེམས་ནི་མ་ཡིན་ནོ། །ཞེས་ཆོས་ཐམས་ཅད་རང་བཞིན་གྱིས་མེད་
པ་གནས་ལུཊ་མཐར་ཐུག་ཏུ་བཤད་པ་གང་ཞིག དུས་འཁོར་རྒྱུད་འགྲེལ་གྱི་ལུཊ་ལ་གཟུང་
འཛིན་གཉིས་མེད་ཀྱི་ཡེ་ཤེས་གནས་ལུཊ་མཐར་ཐུག་ཏུ་བཞེད་པའི་ཕྱིར། གལ་ཏེ་ལུང་་་་་
དེས་ཆོས་ཐམས་ཅད་རང་བཞིན་གྱིས་མེད་པར་རྟོཊ་པའི་ཡེ་ཤེས་དེ་གནས་ལུཊ་མཐར་་་་
ཐུག་ཏུ་བསྟན་ནོ། །ཞེ་ན། དེ་ལྟ་ན་ཆོས་ཐམས་ཅད་རང་བཞིན་གྱིས་མེད་པར་ཁས་ལེན་་་
དགོས་པས། གཟུང་འཛིན་གཉིས་མེད་ཀྱེ་ཡེ་ཤེས་བདེན་པར་གྲུབ་པ་ཉམས་སོ། །ཁ་ཅིག་
སྔགས་ཀྱི་ལུགས་ལ་གཟུང་འཛིན་གཉིས་མེད་ཀྱི་ཡེ་ཤེས་དོན་དམ་བདེན་པ་ཡིན་ཏེ། དོན་
དམ་འོད་གསལ་གྱི་ཡེ་ཤེས་བཤད་པའི་ཕྱིར། ཟེར་བ་ནི་ཀུན་རྫོབ་སྒྱུ་ལུས། དོན་དམ་འོད་
གསལ་སོགས་ཀྱི་རྣམ་གཞག་ཕྱིན་ཅི་མ་ལོག་པར་རྟོགས་པ་ནི། རྗེ་ཙོང་ཁ་པ་དང་། དཔལ་
ལྡན་ཟླ་བ་གྲགས་པའི་ལུགས་ལ་བརྟེན་པ། ད་ལྟར་ལམ་རིམ་པ་ལྔ་ལ་གོ་བ་རགས་པ་་་་་
ཆགས་པ་ཙམ་ཡང་དཀའ་ན། དོན་ཇི་ལྟ་བ་བཞིན་རྟོགས་པ་ལྟ་ཅི་སྨོས་འདུག དེས་ན་་་་་
བདེན་པ་གཉིས་ཀྱི་རྫོགས་རིམ་ཞེས་པ། བདེན་པ་གཉིས་ཀྱི་ཉམས་ལེན་ཁྱད་པར་ཅན་གྱི་
སྒོ་ནས་འཇོག་གི། བདེན་གཉིས་ཀྱི་ངོ་བོ་ལ་འཇོག་པ་ག་ལ་ཡིན། ཡང་རྗེ་ཀརྨ་པའི་ཊིཀྐར།།
གཟུང་འཛིན་གཉིས་མེད་ཀྱི་རྣམ་ཤེས་དོན་དམ་པར་ཡོད་པ་རྣལ་འབྱོར་གྱི་ས་གསུམ་པའི་
དོན་ཡིན་ཏེ། ཡེ་ཤེས་སྙིང་པོ་ཀུན་བཏུས་ལས། གཟུང་དང་འཛིན་པ་ལས་གྲོལ་པའི། །རྣམ་
ཤེས་དམ་པའི་དོན་དུ་ཡོད། །བློ་མཚོའི་ཕ་རོལ་ཕྱིན་པ་ཡི། །རྣལ་འབྱོར་དཔྱོད་པའི་གཞུང་
དུ་སྒྲགས། །ཞེས་པ་ཡང་རྣལ་འབྱོར་གྱི་ས་གསུམ་པ་འཆད་བྱེད་ཡིན་གསུངས་པ་དང་།
རྣལ་འབྱོར་གྱི་ས་གསུམ་པ་སེམས་ཙམ་རྣམ་བརྫུན་པ་དང་མཐུན་པ་དང་། གཟུང་འཛིན་
གཉིས་མེད་ཀྱི་རྣམ་ཤེས་དོན་དམ་དུ་ཡོད་པ་རྣལ་འབྱོར་གྱི་ས་གསུམ་པའི་དོན་ཡིན་་་་་་་
གསུངས། གཟུང་འཛིན་གཉིས་མེད་ཀྱི་རྣམ་ཤེས་དོན་དམ་པར་ཡོད་པ་རྣལ་འབྱོར་གྱི་ས་
གསུམ་པའི་དོན་དུ་མཛད་པ་མི་རིགས་པར་ཐལ། རྣལ་འབྱོར་གྱི་ས་གསུམ་པའམ། ཁོ་བོ་་
ཅག་ལྟར་ན། རྣལ་འབྱོར་གྱི་ས་གཉིས་པ་གཟུང་བ་མེད་ན་འཛིན་པ་མེད་དོ་སྙམ་དུ་ངེས་་
པར་སེམས་པས། ཞེས་སོགས་ཀྱི་གཞུང་གི་གཟུང་འཛིན་གཉིས་མེད་ཀྱི་རྣམ་ཤེས་བདེན་་་་
158



གྲུབ་ཏུ་མ་བསྟན་པའི་ཕྱིར་ཏེ། གཞུང་འདི་རྣལ་འབྱོར་སྤྱོད་པའི་དབུ་མ་པའི་རང་གཞུང་
ཡིན་པའི་ཕྱིར་དང་། རྣལ་འབྱོར་སྤྱོད་པའི་དབུ་མ་པས་གཟུང་འཛིན་གཉིས་མེད་ཀྱི་ཡེ་་་
ཤེས་བདེན་གྲུབ་ཏུ་འདོད་ཀྱང་། གཟུང་འཛིན་གཉིས་མེད་ཀྱི་རྣམ་ཤེས་བདེན་གྲུབ་ཏུ་་་་
ཁས་མི་ལེན་པའི་ཕྱིར། རྟགས་རྣམས་ཞལ་གྱིས་བཞེས། གཞན་ཡང་སེམས་ཙམ་པས་གཟུང་
འཛིན་གཉིས་མེད་ཀྱི་རྣམ་ཤེས་དོན་དམ་དུ་ཡོད་པར་འདོད་དམ་མི་འདོད། གལ་ཏེ་མི་་་
འདོད་ན། སྔར་བཤད་པའི་བཤད་པ་རྣམས་འབྲེལ་མེད་དུ་འགྱུར། གལ་ཏེ་སེམས་ཙམ་་་
པས་གཞན་དབང་དོན་དམ་དུ་ཡོད་པར་འདོད་པར་ཐལ། དེས་གཟུང་འཛིན་གཉིས་མེད་
ཀྱི་རྣམ་ཤེས་དོན་དམ་དུ་ཡོད་པར་འདོད་པའི་ཕྱིར། འདོད་ན། དེས་གཞན་དབང་དོན་་་
དམ་དུ་ཡོད་པར་མི་འདོད་པར་ཐལ། དེས་གཞན་དབང་རང་གི་ངོ་བོ་བདེན་གྲུབ་ཀྱིས་་་
སྟོང་པའི་རང་སྟོང་དུ་འདོད་པའི་ཕྱིར། རྟགས་དོན་གྱིས་ཞལ་གྱིས་བཞེས། གསེར་མདོག་་་
ཅན་པ། གཟུང་དང་འཛིན་ལས་རྣམ་གྲོལ་བས། །རྣམ་ཤེས་དམ་པའི་དོན་དུ་ཡོད། །ཅེས་་་
པའི་རྣམ་ཤེས་འདི་རྣམ་ཤེས་ལ་མི་འཆད། ཡེ་ཤེས་པ་འཆད་རྒྱུ་ཡིན་པས། ཚིག་རྐང་དང་
པོས་དབུ་མ་ཆེན་པོའི་ལྟ་བ་བསྟན། ཞེས་གསུང་བ། རང་མི་འདོད་པ་རྒྱུ་མཚན་དུ་བྱས་་་
ནས་གཞུང་བཅོས་པའོ། །འོ་ན་རྣམ་ཤེས་དང་ཡེ་ཤེས་འགལ་མི་འགལ་ཇི་ལྟར་ཡིན་ཞེ་ན། །
འདི་ལ་གསེར་མདོག་ཅན་པ་ན་རེ། དེ་གཉིས་འགལ་བ་ཡིན་ཏེ། མ་རིག་པའི་བསླད་པ་་་་
ཞུགས་པའི་དབང་གིས་གཟུང་འཛིན་གཉིས་སུ་སྣང་བའི་བློ་རྣམ་ཤེས་ཀྱི་དོན། དེ་དང་་་་
བྲལ་བའི་དབང་གིས་གནས་ཚུལ་ཇི་ལྟ་བ་བཞིན་དུ་རྟོགས་པའི་བློ་ཡེ་ཤེས་ཀྱི་དོན་ཡིན། །
ཞེས་ཟེར་ཞིང་། དེ་གཉིས་འགལ་བ་ལ་ལུང་གི་སྒྲུབ་བྱེད་ནི། སྒྱུ་འཕྲུལ་དྲ་བ་ལས། རྣམ་་་་
པར་ཤེས་པའི་ཆོས་ཉིད་འདས། །ཡེ་ཤེས་གཉིས་མེད་ཚུལ་འཆང་བ། །ཞེས་དང་། མདོ་ལས།
རྣམ་ཤེས་ལ་མི་རྟོན་ཡེ་ཤེས་ལ་རྟོན། ཞེས་དང་། སུམ་ཅུ་བའི་རབ་བྱེད་ལས། བདག་དང་་
ཆོས་སུ་ཉེར་འདོགས་པ། །སྣ་ཚོགས་དག་ནི་གང་བྱུང་བ། །དེ་ནི་རྣམ་པར་ཤེས་པར་གྱུར། །
ཅེས་པས་རྣམ་ཤེས་ངོས་གཟུང་ཞིང༌། ཡང་དེ་ཉིད་ལས། གཟུང་བ་མེད་པས་དེ་འཛིན་མེད། །
དེ་ནི་སེམས་མེད་མི་དམིགས་པ། །འཇིག་རྟེན་འདས་པའི་ཡེ་ཤེས་སྐྱེས། །གནས་ཀྱང་གཞན་
159



དུ་གྱུར་པ་སྟེ། །གནས་ངན་ལེན་པ་སྤངས་པའོ། །ཞེས་པས་ཡེ་ཤེས་ངོས་གཟུང་བའི་ཕྱིར་་་
དང༌། དབུ་མ་ཚིག་གསལ་ལས། དེ་ལྟ་བུའི་མྱ་ངན་ལས་འདས་པ་དེ་ཡོད་པར་གང་གིས་་
དཔྱོད་པར་བྱེད། རྣམ་པར་ཤེས་པས་སམ་ཡེ་ཤེས་ཀྱིས་ཡིན་ཟེར་ན་གལ་ཏེ་རྣམ་པར་ཤེས་
པ་ཡིན་པར་རྟོགས་ན་དེ་ནི་མི་རིགས་སོ། །ཅིའི་ཕྱིར་ཞེ་ན། འདི་ལྟར་རྣམ་པར་ཤེས་པ་ནི་
མཚན་མ་ལ་དམིགས་པ་ཡིན་ན། མྱ་ངན་ལས་འདས་པ་ནི་མཚན་མ་ཅུང་ཟད་ཀྱང་ཡོད་པ་
མ་ཡིན་ནོ། །དེའི་ཕྱིར་དེ་ནི་རེ་ཞིག་རྣམ་པར་ཤེས་པས་དམིགས་པར་བྱེད་པ་མ་ཡིན་ནོ། །
ཡེ་ཤེས་ཀྱིས་ཀྱང་དཔྱོད་པར་བྱེད་པ་མ་ཡིན་ཏེ། ཡེ་ཤེས་ནི་སྟོང་པ་ཉིད་ལ་དམིཊ་པར་་་་
འགྱུར་དགོས། དེས་མྱ་ངན་ལས་འདས་པ་དངོས་པོ་མ་ཡིན་ཞིང་། དངོས་པོ་མེད་པ་ཡང་
མ་ཡིན། ཞེས་བྱ་བར་ཇི་ལྟར་འཛིན་པར་བྱེད་དེ། ཡེ་ཤེས་ནི་སྤྲོས་པ་ཐམས་ཅད་ལས་་་་་་
འདས་པའི་རང་བཞིན་ཡིན་ནོ། །ཞེས་གསུངས་པ་འདི་རྣམས་ཀྱིས་བསྟན། ཞེས་ཟེར། རྣམ་
ཤེས་དང་ཡེ་ཤེས་འགལ་བ་རྟོག་བཏགས་ཡིན་གྱི་གཞུང་ལུགས་ཀྱི་དགོངས་པ་གཏན་མ་་་
ཡིན་ཏེ། སངས་རྒྱས་ཀྱི་སར་རྣམ་ཤེས་མེད་ན། སངས་རྒྱས་ཀྱི་སར་སེམས་བྱུང་གི་རྒྱུ་བ་་་
གཏམ་མེད་དུ་ཁས་ལེན་རིགས་པར་ཐལ། སངས་རྒྱས་ཀྱི་སར་རྣམ་ཤེས་མེད་པའི་ཕྱིར། །
ཁྱབ་སྟེ། མངོན་པ་གོང་འོག་གཉིས་ཀར། སེམས་ཡིད་རྣམ་ཤེས་གསུམ་དོན་གཅིག་ཏུ་བཤད།
དབུ་མ་ཆེན་པོའི་ལུགས་ལ་དེ་དང་མི་མཐུན་པའི་བཤད་པ་མཛད་པ་ལ་དགོས་པ་མེད་་་
པའི་ཕྱིར། འདོད་ན། འགྲེལ་པ་དོན་གསལ། དབུ་མ་ཆེན་པོའི་བསྟན་བཅོས་དང་དེ་ཡང་་
ཐོཊ་མེད་སྐུ་མཆེད་གཉིས་ཀ་དང་དགོངས་པ་གཅིག་པར་འདོད་པ་དང་འགལ་ཏེ། འགྲེལ་
བ་དོན་གསལ་ལས། གཞན་དག་ན་རེ། དེ་དག་གི་ལྟར་ན་རྣལ་འབྱོར་པའི་ཀུན་རྫོབ་ཏུ་་་
དོན་ཁྱད་པར་ཅན་སྣང་བ་བསྐྱེད་པའི་སྒོ་ནས་གནས་ཡོངས་སུ་གྱུར་པས་གྱུར་བ། ཆོས་་་
སྟོན་པ་ལ་སོགས་པའི་དོན་གྱི་བྱ་བ་མཛད་པ། གཉིས་སུ་མེད་པའི་སེམས་དང་སེམས་ལས་
བྱུང་བ་གདོན་མི་ཟ་བར་ཁས་བླང་དགོས་པ་རྣམས་ཇི་ལྟར་བསྡུ། ཞེས་ཟེར་རོ། །ཞེས་་་་་
སངས་རྒྱས་ཀྱི་སར་སེམས་ཡོད་པར་གསལ་བར་བཤད་པས་སངས་རྒྱས་ཀྱི་ས་ན་རྣམ་ཤེས་
ཡོད་པར་གྲུབ་པ་ན། རྣམ་ཤེས་དང་ཡེ་ཤེས་འགལ་བ་འདི་འདྲ་ནོར་བ་ཡིན་ནོ། །གཞན་་་་
160



ཡང་། བྱང་འཕཊ་ཀྱི་རྒྱུད་ལ་རྣམ་ཤེས་ཡོད་དམ་མེད། མེད་ན་ངོ་མཚར་ཆེ་སྟེ། དེའི་རྒྱུད་
ལ་རྣམ་ཤེས་ཡོད་པར་ཐལ། དེའི་རྒྱུད་ལ་ཀུན་རྫོབ་སེམས་བསྐྱེད་དང་། དོན་དམ་སེམས་་
བསྐྱེད་ཡོད། དེ་གཉིས་གང་ཡིན་ཀྱང་རྣམ་པར་ཤེས་པ་ཡིན་དགོས་པའི་ཕྱིར་ཏེ། ཉི་ཁྲི་སྣང་
པ་ལས། སེམས་སྐྱེད་པ་ཞེས་བྱ་བ་ལ་སེམས་ནི་རྣམ་པར་ཤེས་པ་སྟེ། རྣམ་པར་རིག་པའོ། །
རྣམ་པར་ཤེས་པ་གང་ཞེ་ན། ཡིད་ཀྱི་རྣམ་པར་ཤེས་པ་སྟེ་དཀར་པོའི་ཐམས་ཅད་ལ་དམིཊ་
པ་ནི་དེ་ལ་སྲིད་པའི་ཕྱིར། ཞེས་གསུངས་འདུག་པ་གསུང་རབ་སྤྱི་འགྲོའི་རྣམ་གཞག་སྐྱོན་
མེད་ཞལ་གྱིས་བཞེས་ཤིག འོ་ན་གོང་དུ་དྲངས་པའི་ལུང་དེ་རྣམས་ཀྱི་དོན་གང་ཞེ་ན་རྣམ་
ཤེས་འཁྲུལ་བས་ཆོས་ཉིད་ལ་གཉིས་སྣང་ནུབ་པའི་སྒོ་ནས་ཡུལ་དུ་བྱེད་མི་ནུས་ཤིང་། ཡེ་་
ཤེས་མ་འཁྲུལ་བས་ཆོས་ཉིད་ལས་གཉིས་སྣང་ནུབ་པའི་སྒོ་ནས་རྟོགས་ནུས་པ་ལུང་དེའི་་
དོན་ཡིན་གྱི། ཆོས་ཉིད་རྣམ་ཤེས་འཁྲུལ་པའི་སྤྱོད་པ་ལས་འདས་པ་ལུང་དེའི་དོན་མ་ཡིན་
ཏེ། དེ་ལ་རིགས་པས་གནོད་པའི་ཕྱིར། རྣམ་ཤེས་ལ་མི་རྟོན་ཡེ་ཤེས་ལ་རྟོན་ཞེས་སོཊ་ཀྱིས་
དོན་ནི། རྣམ་ཤེས་འཁྲུལ་པ་ལ་སྣང་ཙམ་གནས་ལུགས་སུ་མི་འཇོག ཡེ་ཤེས་མ་འཁྲུལ་པ་ལ་
སྣང་བ་དེ་ཉིད་གནས་ལུགས་སུ་འཇོག་ཅེས་པའི་དོན་ཡིན། དྲང་དོན་གྱི་མདོའི་དངོས་ཀྱི་
བསྟན་བྱའི་གཙོ་བོ་དེ་གནས་ལུགས་མཐར་ཐུག་མ་ཡིན་ཞིང་། ངེས་དོན་གྱི་མདོའི་དངོས་
ཀྱི་བསྟན་བྱའི་གཙོ་བོ་དེ་གནས་ལུཊ་མཐར་ཐུག་ཡིན་པ་ནི། དྲང་དོན་ལ་མི་རྟོན་ངེས་དོན་
ལ་རྟོན་ཞེས་པའི་དོན་ཡིན། གང་ཟག་ཁྱད་པར་ཅན་དུ་གྲཊ་པ་ཞིག་གིས་གསུངས་པ་རྒྱུ་་་
མཚན་དུ་བྱས་ནས་འདི་འཐད་ཅེས་སྨྲ་བར་མི་བྱའི། གང་ཟག་དེའི་གསུང་ལ་རིགས་པས་
བརྟག་དཔྱད་བྱས་ནས་འཐད་པར་ངེས་པ་ན་གང་ཟག་དེའི་རྗེས་སུ་འཇུག་པ་གང་ཟག་་
ལ་མི་རྟོན་ཆོས་ལ་རྟོན་པའི་དོན་ཡིན། ཤེས་རབ་སྙིང་པོ་ལྟ་བུར། གཟུཊ་མེད་སྒྲ་མེད་ཅེས་
པ་ལྟ་བུ་སྒྲ་ངན་པ་ལྟ་བུར་སྣང་བ་དང༌། སྙིང་པོ་མེད་ལ་སྙིང་པོར་ཤེས། །ཕྱིན་ཅི་ལོག་ལ་་
ལེཊ་པར་གནས། །ཞེས་སྒྲ་ངན་པ་ལྟ་བུར་སྣང་ཡང་དོན་ཟབ་མོ་སྟོན་པའི་རྗེས་སུ་འཇུག་་
པ་ནི། ཚིག་ལ་མི་རྟོན་དོན་ལ་རྟོན། ཞེས་པའི་དོན་ཡིན། དེ་བཞིན་དུ་ཚིག་གསལ་གྱི་དོན་
ཡང་། མྱང་འདས་དོན་དམ་པའི་བདེན་པ་བདེན་འཛིན་གྱི་རྣམ་པར་ཤེས་པས་ཡོད་པར་
161



མི་འཇོག་སྟེ། བདེན་འཛིན་གྱི་རྣམ་པར་ཤེས་པ་ནི་བདེན་གྲུབ་ལ་དམིགས་པ་ཡིན་ལ། མྱ་
ངན་ལས་འདས་པ་ནི་བདེན་གྲུབ་ཀྱི་མཚན་མ་ཞི་བའི་དོན་དམ་བདེན་པ་མིན་པའི་ཕྱིར་
ཞེས་པའི་དོན་ཡིན། ཡེ་ཤེས་ཀྱིས་ཀྱང་གཅོད་པར་བྱེད་པ་མ་ཡིན་ཏེ། ཞེས་པའི་དོན་ནི།
འཕཊ་པའི་མཉམ་གཞག་ཡེ་ཤེས་ཀྱིས་མྱང་འདས་དོན་དམ་བདེན་པར་ཡོད་པར་མི་་་་་
དཔྱོད་དེ། དེ་ནི་གཉིས་སྣང་དང་བྲལ་བའི་ཕྱིར། ཞེས་པའི་དོན་ནོ། །དེ་བཞིན་དུ་སུམ་ཅུ་་
བའི་འགྲེལ་བའི་དོན་ཡང་། གང་ཟག་དང་ཆོས་ཀྱི་བདག་ཏུ་འཛིན་པའི་རྣམ་པར་ཤེས་པ་
ནི། གཉིས་སྣང་སྣ་ཚོཊ་པ་འབྱུང་བའི་ཕྱིན་ཅི་ལོག་གི་ཤེས་པ་ཡིན་ལ། འཕཊ་པའི་མཉམ་
གཞག་ཡེ་ཤེས་ནི། གཟུང་འཛིན་རྫས་གཞན་གྱིས་སྟོང་པའི་སྟོང་ཉིད་མངོན་སུམ་དུ་རྟོཊ་་
པའི་འཇིག་རྟེན་ལས་འདས་པའི་ཡེ་ཤེས་ཡིད་ཀྱི་རྣམ་ཤེས་འཁྲུལ་བ་གནས་གྱུར་བ་ཡིན་ནོ།།
ཞེས་པའི་དོན་ནོ། །ཡང་བདག་དང་ཆོས་སུ་ཉེར་འདོགས་པ། །ཞེས་པས་རྣམ་ཤེས་འཁྲུལ་
པའི་དོན་འཆད་རྒྱུ་ཡིན་ན། རྣམ་ཤེས་ཡིན་ན། བདག་འཛིན་གཉིས་པོ་གང་རུང་ཡིན་་་་་
དགོས་པར་འགྱུར་རོ། །དེས་ན་དབུ་མ་རྒྱན་ངོ་བོ་ཉིད་མེད་པར་སྨྲ་བའི་བསྟན་བཅོས་མ་་
ཡིན་ན། ཚུལ་གཉིས་ཤིང་རྟ་ཞོན་ནས་སུ། །རིག་པའི་སྲབ་སྐྱོཊ་འཇུ་བྱེད་པ། །ཞེས་པའི་་་་
སྐབས་ཀྱི་ངོ་བོ་ཉིད་མེད་པར་སྨྲ་བའི་ཚུལ་མ་ཚང་བར་འགྱུར་ཞིང་། དབུ་མ་སྣང་བ་དང་
སྒོམ་རིམ་སོཊ་ལ་ཡང་མཚུངས་པས་ངོ་བོ་ཉིད་མེད་པར་སྨྲ་བའི་གཞུང་མེད་པར་འགྱུར་་
བ་སོཊ་ཉེས་པ་དུ་མར་འགྱུར་བས། དབུ་མ་རྒྱན་ངོ་བོ་ཉིད་མེད་པར་སྨྲ་བའི་གཞུང་དུ་་་་
བཞེད་དགོས་ཞིང་། བཞེད་པ་ཡང་ཡིན་ལ། དེ་ལྟ་ན་སློབ་དཔོན་སེང་གེ་བཟང་པོ་སྟོང་་་
ཉིད་བདེན་གྲུབ་ཏུ་བཞེད་པའི་དབུ་མ་ཆེན་པོར་བཞེད་པ་དང་འགལ་ཏེ། གཞི་མེད་འགྲོ་
མེད་སྐྱེ་མེད་ཅེས་པའི་སྐབས་ཀྱི་བརྒྱད་སྟོང་འགྲེལ་ཆེན་དུ། དབུ་མ་རྒྱན་གྱི་རྗེས་སུ་་་་་
འབྲངས་ནས་རང་ལུཊ་ཀྱི་སྟོང་ཉིད་རྒྱས་པར་གཏན་ལ་ཕབ་ཅིང་། གོང་དུ་ལུང་དྲངས་པ་
ལྟར་རང་ལུཊ་ཀྱི་ལྟ་བ་གཏན་ལ་འབེབས་པའི་ཚེ། བདེན་གྲུབ་གཏན་མེད་པར་བཤད་་་་
པའི་ཕྱིར། དེས་ན་བརྒྱད་སྟོང་འགྲེལ་ཆེན་དང་། འགྲེལ་པ་དོན་གསལ་གཉིས་ཀར་སློབ་་་
དཔོན་རང་ལུཊ་ཀྱི་ལྟ་བ་འཆད་པའི་ཚེ་ངོ་བོ་ཉིད་མེད་པར་སྨྲ་བའི་ལྟ་བ་ཁོ་ན་བཤད་ཀྱི།
162



གཞན་སྟོང་རང་ལུཊ་སུ་གཏན་མ་བཤད་པའི་ཕྱིར། འདི་ལ་རྗེ་ཀརྨ་པ་དང་། ཆོས་རྗེ་་་་
གསེར་མདོག་ཅན་པས་རྣམ་པར་མི་རྟོག་པ་སོ་སོར་རང་གིས་རིག་པར་བྱ་བ་ཅི་ཞིག་ལྟར་
ཡང་དག་པར་སྐྱེས་ན། ཞེས་པས་གཉིས་མེད་ཀྱི་ཡེ་ཤེས་གནས་ལུཊ་མཐར་ཐུག་ཏུ་བསྟན་
པ་ཡིན་ཏེ། ལུང་འདིས་གནས་ལུཊ་མཐར་ཐུག་དེ་མཉམ་གཞག་སོ་སོར་རང་རིག་པའི་་་་
མྱོང་བྱར་བཤད་པའི་ཕྱིར་ཞེས་གསུངས་པ་འབྲེལ་ཡོད་པར་ཡེ་མ་གོ་སྟེ། རྣམ་གཉིས་ཀྱི་་་
ཐུཊ་བཞེད་ལ། རང་རིག་པའི་ཡེ་ཤེས་ཀྱི་དངོས་ཡུལ་ལ་ཤེས་པ་གཅིག་ལས་འོས་མེད་སྙམ་
དུ་དགོངས་པར་འདུག་ནའང་། སོ་སོར་རང་རིག་ཡེ་ཤེས་ཞེས་པ་རྣལ་འབྱོར་པ་སོ་སོར་་་་
རང་རིག་པར་བྱ་བའི་ཡེ་ཤེས་ཞེས་པའི་དོན་ཡིན་གྱི་གསུང་རབ་སྤྱི་འགྲོ་ནས་བཤད་པའི་
རང་རིག་འཛིན་རྣམ་ཁྱད་པར་གསུམ་ལྡན་ལྟ་བུ་གཏན་མ་ཡིན་པས་འབྲེལ་མེད་ལ། དེ་ལྟ་
མ་ཡིན་ན། ལེགས་ལྡན་འབྱེད་རྗེས་འབྲངས་དང་བཅས་པ་དང༌། དབུ་མ་ཐལ་འགྱུར་པ་་་
དང་། བྱེ་བྲག་སྨྲ་བ་སོགས་ཀྱིས་མཉམ་གཞག་སོ་སོར་རང་རིག་ཡེ་ཤེས་ཁས་ལེན་ཀྱང་རང་
རིག་ཁས་མི་ལེན་པས་སྒྲུབ་བྱེད་དེ་ལ་འབྲེལ་ཡོད་པར་མ་གོ་ལགས་པ་ཇི་ལྟར་ལཊ། ལྟ་་་
བའི་འཇོག་མཚམས་གཙོ་ཆེ་བ་འདི་ལ་དཔྱད་ན། ཇོ་ནང་བ་དང་། རྗེ་ཀརྨ་པ་དང་། ཆོས་
རྗེ་ཤཱཀ་མཆོག་པ་རྣམས་ཞལ་འཆམ་པར་དོན་དམ་བདེན་པ་གཞན་ཀུན་རྫོབ་ཀྱིས་སྟོང་་་
་པའི་གཞན་སྟོང་གནས་ལུཊ་མཐར་ཐུག་དང༌། ཀུན་རྫོབ་བདེན་པ་ཐམས་ཅད་རང་གི་ངོ་
བོ་བདེན་གྲུབ་ཀྱིས་སྟོང་པའི་རང་སྟོང་ཡིན་ཞིང་། དོན་དམ་བདེན་པའི་མཚན་གཞི་ཡང་།
གཟུང་འཛིན་གཉིས་མེད་ཀྱི་ཡེ་ཤེས་ལ་བྱེད་པ་འདི་མདོ་སྡེ་དགོངས་འགྲེལ་གྱི་དགོངས་པ་
མཐར་ཐུག་པ་ཡིན་ནོ། །ཞེས་གསུང་བ་འདི་རྣམས་མདོ་སྡེ་དགོངས་འགྲེལ་གྱི་དགོངས་པ་
གཏན་མ་ཡིན་ཏེ། མདོ་སྡེ་དགོངས་འགྲེལ་ན་གཟུང་འཛིན་གཉིས་མེད་ཀྱི་ཡེ་ཤེས་གནས་་
ལུཊ་མཐར་ཐུག་ཏུ་སྟོན་པའི་ཚིག་གཅིག་ཀྱང་མེད་པའི་ཕྱིར་ཏེ། གལ་ཏེ་ཡོད་ན་དགོངས་
འགྲེལ་གྱི་ཚིག་གང་གིས་བསྟན། ཞེས་ཞུས་ན་འདིས་བསྟན་ཞེས་པ་ཞིག་གནང་དགོས།
གཞན་ཡང་། དགོངས་འགྲེལ་ལས། གཟུང་འཛིན་གཉིས་མེད་ཀྱི་ཡེ་ཤེས་དོན་དམ་བདེན་་
པ་མ་ཡིན་པར་བཤད་པ་ཡིན་ཏེ། དེ་ཉིད་ལས། ཡོངས་གྲུབ་དོན་དམ་བདེན་པ་ཡིན་ན།
，
163



དགག་བྱ་རྣམ་པར་བཅད་ཙམ་གྱི་མེད་དགག་ཡིན་དགོས་པར་གསུངས་པའི་ཕྱིར། དེ་ལྟར་
ཡང་། དགོངས་འགྲེལ་ལས། གལ་ཏེ་འདུ་བྱེད་ཀྱི་མཚན་ཉིད་དང་། དོན་དམ་པའི་མཚན་
ཉིད་ཐ་དད་པ་ཡིན་པར་འགྱུར་ན་ནི་འདུ་བྱེད་རྣམས་ཀྱི་བདག་མེད་པ་ཙམ་དང་ངོ་བོ་་་
ཉིད་མེད་པ་ཙམ་ཉིད་དོན་དམ་པའི་མཚན་ཉིད་ཡིན་པར་ཡང་མི་འགྱུར་ཞེས་སྟོང་གཞི་་་
གཞན་དབང་གི་སྟེང་དུ་དགག་བྱ་ཆོས་བདག་རྣམ་པར་བཅད་ཙམ་གྱི་མེད་དགག་གནས་
ལུགས་མཐར་ཐུག་ཏུ་བསྟན་པ་ཡིན་ཏེ། མཁས་པ་དག་ཙམ་སྒྲའི་ནུས་པ་ལ་ཐུགས་རྟོག་་་་
ཆུག་ཅིག ཡང་དགོངས་འགྲེལ་གྱི་ལུང་འདིས། དོན་དམ་བདེན་པ་གཞན་ཀུན་རྫོབ་ཀྱི་ཆོས་
ཀྱིས་སྟོང་པའི་གཞན་སྟོང་ཁོ་ན་གནས་ལུཊ་མཐར་ཐུག་ཏུ་འདོད་པ་ལེགས་པར་བཀག་པ་
ཡིན་ཏེ། འདིས་འདུ་བྱེད་ཀྱི་ཕུང་པོའི་སྟེང་དུ་ཆོས་བདག་བཀག་པའི་སྟོང་ཉིད་མཚན་་་་་
ཉིད་པ་ཞིག་ཀྱང་བསྟན་པའི་ཕྱིར་འདུ་བྱེད་རྣམས་ཀྱི་བདག་མེད་པ་ཙམ་དང་། ངོ་བོ་ཉིད་
མེད་པ་ཙམ་ཉིད་དོན་དམ་པའི་མཚན་ཉིད་ཡིན་པར་མི་འགྱུར། ཞེས་གསུངས་པའི་འདུ་་
བྱེད་དེ་འདུས་བྱས་ལ་མི་བྱེད་ན་གཞན་ལ་འབྲུ་རྒྱག་མི་ཐུབ་པའི་ཕྱིར། ཡོངས་གྲུབ་ཡིན་ན་
མེད་དགག་ཡིན་དགོས་པ་དགོངས་འགྲེལ་གྱི་དགོངས་པ་མཐར་ཐུག་ཡིན་ཏེ། ཡོངས་གྲུབ་
ཀྱི་དཔེ་འཆད་པའི་ཚེ། དགོངས་འགྲེལ་ལས། དོན་དམ་ཡང་དག་འཕགས་དེ་ལ་འདི་ལྟ་སྟེ་
དཔེར་ན་ནམ་མཁའ་ནི་གཟུཊ་ཀྱི་ངོ་བོ་ཉིད་མེད་པ་ཙམ་གྱིས་རབ་ཏུ་ཕྱེ་བ་དང་ཐམས་་་
ཅད་དུ་སོང་བ་ཇི་ལྟ་བ་དེ་ལྟ་བུར་ནི་དོན་དམ་པ་ངོ་བོ་ཉིད་མེད་པ་དེ་ལས་ཆོས་བདག་་་
མེད་པ་ཙམ་གྱིས་རབ་ཏུ་ཕྱེ་བ་དང་། ཐམས་ཅད་དུ་སོང་བ་ཞིག་ལྟ་བར་བྱ་སྟེ་ཞེས་ནམ་་་
མཁའ་ཐོག་བཅས་ཀྱི་རེག་བྱ་བཀག་ཙམ་ཡིན་པ་བཞིན་དུ། ཆོས་ཀྱི་བདག་མེད་ཀྱི་ཡོངས་
གྲུབ་དེ་ཡང་ཆོས་བདག་བཀག་ཙམ་གྱི་མེད་དགག་ཏུ་བསྟན་འདུག་པ་འདི་རྣམས་ལ་ཀྱོག་
བཤད་ཀྱི་འབྲུ་རེ་ཙམ་བསྣན་པ་བློ་གཟུ་བོར་གནས་པ་རྣམས་མགུ་བར་མི་འགྱུར་བས། །
བསྟན་པ་དཔང་བཞག་གི་འབྲུ་ཅིག་དགོས་པ་འདུག་པ་ཇི་ལྟར་ལགས། ཡང་མདོ་དྲངས་་
མ་ཐག་པ་ལས། ནམ་མཁའ་ནི་གཟུགས་ཀྱི་ངོ་བོ་ཉིད་མེད་པ་ཙམ་གྱིས་རབ་ཏུ་ཕྱེ་བ་དང༌།
ཐམས་ཅད་དུ་སོང་བ་ཇི་ལྟ་བ་དེ་ལྟ་བ་དེ་ལྟ་བུར་ནི། དོན་དམ་པར་ངོ་བོ་ཉིད་མེད་པ་དེ་
164



ལས་ཆོས་བདག་མེད་པས་རབ་ཏུ་ཕྱེ་བ་དང་། ཐམས་ཅད་དུ་སོང་བ་ཞེས་ལྟ་བར་བྱ་སྟེ།
ཞེས་གསུངས་པའི་ཐམས་ཅད་དུ་སོང་བའི་དོན་གང་ཡིན། ཞེས་ཞུའོ། །གལ་ཏེ་གཟུང་་་་་
འཛིན་གཉིས་མེད་ཀྱི་ཡེ་ཤེས་ཆོས་ཀྱི་བདག་མེད་ཀྱི་ཡོངས་གྲུབ་དང་དེ་ཆོས་ཐམས་ཅད་་་
ལ་ཁྱབ་བྱེད་དུ་ཡོད་པའི་དོན་ཡིན་ལགས་སམ། འཆད་ཚུལ་གཞན་ཞིག་གནང་། དང་པོ་་
ལྟར་ན། ནམ་མཁའ་དང་བུམ་པ་ལ་སོགས་པའི་སྟེང་ན་གཟུང་འཛིན་གཉིས་མེད་ཀྱི་ཡེ་་་་
ཤེས་ཇི་ལྟར་ཞལ་གྱིས་བཞེས་ཐུབ། ཁོ་བོ་ཅག་ལྟར་ན། ཆོས་བདག་བཀག་ཙམ་གྱི་ཡོངས་
གྲུབ་ཆོས་ཐམས་ཅད་ཀྱི་སྟེང་དུ་ཁྱབ་བྱེད་དུ་ཡོད་པ་ལ་འབྲུ་བསྣན་ཆོག་པས་ཡངས་པའི་
རྒྱལ་ཁམས་ཡིན་ལཊ། དོན་དམ་བདེན་པ་གཞན་ཀུན་རྫོབ་པའི་ཆོས་ཀྱིས་སྟོང་པའི་གཞན་
སྟོང་ཟབ་མོ་མདོ་སྡེ་དགོངས་འགྲེལ་གྱི་དོན་ཡིན་ནོ། །ཞེས་འཆད་པ་རྣམས་ལ་དྲི་བ་འདི་་
ཞུ་སྟེ། དགོངས་འགྲེལ་དུ་གཞན་དབང་སྟོང་གཞིར་བཟུང་ནས་དགག་བྱ་ཀུན་བཏཊ་ཀྱིས་
སྟོང་པ་གནས་ལུཊ་མཐར་ཐུག་ཏུ་བཤད་དམ་མ་བཤད། ཅེས་ཞུའོ། །དང་པོ་ལྟར་ན། དོན་
དམ་བདེན་པ་གཞན་ཀུན་རྫོབ་ཀྱི་ཆོས་ཀྱིས་སྟོང་པའི་གཞན་སྟོང་ཁོ་ན་གནས་ལུགས་་་་་
མཐར་ཐུག་ཡིན་པ། དགོངས་འགྲེལ་གྱི་བཞེད་པར་འཆད་མི་རིཊ་པར་འགྱུར། གཉིས་པ་་
ལྟར་ན་མི་འཐད་དེ། དགོངས་འགྲེལ་ལས། གཞན་དབང་སྟོང་གཞིར་བཟུང་ནས་དགག་བྱ་
ཀུན་བཏགས་ཀྱིས་སྟོང་པ་ཡོངས་གྲུབ་ཏུ་གསལ་བར་བཤད་པ་ཡིན་ཏེ། དགོངས་འགྲེལ་་་
ལས་ངོ་བོ་ཉིད་གསུམ་ངོས་འཛིན་པའི་ཚེ། རྣམ་པར་རྟོག་པའི་སྤྱོད་ཡུལ་ཀུན་བཏཊ་པའི་
མཚན་ཉིད་ཀྱི་གནས་འདུ་བྱེད་ཀྱི་མཚན་མ་ལ་གཟུཊ་ཀྱི་ཕུང་པོ་ཞེས་ངོ་བོ་ཉིད་དམ་བྱེ་་་
བྲག་གི་མཚན་ཉིད་དུ་མིང་དང་བརྡར་རྣམ་པར་བཞག་པ། ཞེས་སོགས་ཀྱིས་ཀུན་བཏཊ་་
ངོས་བཟུང་། རྣམ་པར་རྟོག་པའི་སྤྱོད་ཡུལ། ཀུན་བཏགས་པའི་མཚན་ཉིད་ཀྱི་གནས། འདུ་
བྱེད་ཀྱི་མཚན་མ་གང་ལགས་པ་དེ་ནི། གཞན་གྱི་དབང་གི་མཚན་ཉིད་ལཊ་ཏེ། ཞེས་པས་
གཞན་དབང་ངོས་བཟུང་ནས། ཡོངས་གྲུབ་གང་ཡིན་སྙམ་ན། དེ་འཆད་པ་ལ། དགོངས་་་
འགྲེལ་ལས། རྣམ་པར་རྟོག་པའི་སྤྱོད་ཡུལ་ཀུན་བཏཊ་པའི་མཚན་ཉིད་ཀྱི་གནས་འདུ་བྱེད་
ཀྱི་མཚན་མ་དེ་ཉིད་ཀུན་བཏགས་པའི་མཚན་ཉིད་དེ་དངོས་སུ་མ་གྲུབ་ཅིང་ངོ་བོ་ཉིད་དེ་
165



ཁོ་ནས་ངོ་བོ་ཉིད་མ་མཆིས་པ་ཉིད་ཆོས་ལ་བདག་མ་མཆིས་པ་དེ་བཞིན་ཉིད་རྣམ་པར་་་
དག་པའི་དམིགས་པ་གང་ལགས་པ་དེ་ནི་ཡོངས་སུ་གྲུབ་པའི་མཚན་ཉིད་ལཊ་ཏེ། ཞེས་་་
སྟོང་གཞི་གཞན་དབང་དགག་བྱའི་ཀུན་བཏགས་ཀྱིས་སྟོང་པ་ཆོས་ཀྱི་བདག་མེད་ཀྱི་་་་་
ཡོངས་གྲུབ་ཅེས་བརྗོད་པའི་གནས་ལུཊ་མཐར་ཐུག་ཏུ་ཆེས་གསལ་བར་བསྟན་ནོ། །ལུང་་
དེའི་དོན་ལུང་དེ་བཀླཊ་པ་ཙམ་གྱིས་གྲུབ་ཀྱང་འབྲུ་ཞིབ་ཏུ་བསྣན་ན། རྣམ་པར་རྟོག་པའི་
སྤྱོད་ཡུལ། ཀུན་བཏཊ་པའི་མཚན་ཉིད་ཀྱི་གནས་འདུ་བྱེད་མཚན་མ་དེ་ཉིད་ཅེས་པའི་་་་་
གཞན་དབང་ཡོངས་གྲུབ་ཀྱིས་སྟོང་གཞི་ཆོས་ཅན་དུ་བསྟན། ཀུན་བཏཊ་པའི་མཚན་ཉིད་
དེར་ཡོངས་སུ་མ་གྲུབ་ཅིང་། ཞེས་པས་སྟོང་གཞི་གཞན་དབང་དགག་བྱ་ཀུན་བཏགས་་་་
ཀྱིས་སྟོང་པས་ཡོངས་གྲུབ་ཏུ་བསྟན། ངོ་བོ་ཉིད་ཁོ་ནས་ངོ་བོ་ཉིད་མ་མཆིས་པ། ཞེས་པས་
ངོ་བོ་ཉིད་གཞན་གྱི་ངོ་བོ་མ་མཆིས་པ་ལ་མི་བྱེད་ཀྱི། དགག་བྱའི་ཀུན་བཏཊ་ཁོ་ནའི་ངོ་བོ་
ཉིད་མ་མཆིས་པ་ལ་ཡོངས་གྲུབ་ཏུ་འཇོག་ཅེས་གསལ་བར་བསྟན་ནས། དོན་དམ་པ་་་་
གཞན་དབང་ལ་སོགས་པའི་ཀུན་རྫོབ་ཀྱི་ཆོས་ཀྱིས་སྟོང་པ་ཡོངས་གྲུབ་ཏུ་འཇོག་པ་མདོ་་
སྡེ་དགོངས་འགྲེལ་གྱི་ཕྱོགས་སྔ་ཡིན་པས། ཇོ་ནང་པ་དང་ཤཱཀ་མཆོག་པ་སོགས་ཀྱིས་ལུང་
འདི་རྣམས་ལ་ཐུཊ་རྟོག་ཡེ་མ་བཅུག་པ་འདུག་ལཊ།
མདོར་ན། མདོ་སྡེ་དགོངས་འགྲེལ་མདོ་དེའི་དགོངས་པ་ཇི་ལྟ་བ་བཞིན་དུ་་་་་
འཆད་མཁན་གངས་རིའི་ཁྲོད་འདིར་རྗེ་ཙོང་ཁ་པ་མ་གཏོགས་སུ་ཡང་མ་བྱུང་འདུག་པ།
རྗེ་ཀརྨ་པ་མཁྱེན་པའི་སྤྱན་དང་ལྡན་པས་གང་གི་ལུགས་ལེགས་བཤད་ཡིན་འདུག་་་་་་
གཟིགས་པར་ཞུ་ལཊ། དེས་ན་དགོངས་འགྲེལ་ལས། རྣམ་པར་རྟོག་པའི་སྤྱོད་ཡུལ་ཀུན་་་་
བཏགས་པའི་མཚན་ཉིད་ཀྱི་གནས་འདུ་བྱེད་ཀྱི་མཚན་མ་དེ་ཉིད་ཀུན་བཏགས་པའི་་་༌་་
མཚན་ཉིད་དེར་ཡོངས་སུ་མ་གྲུབ་ཅིང་། ཞེས་ཡོངས་གྲུབ་ངོས་བཟུང་བ་དང་། གོང་དུ་་་
དྲངས་པའི་དགོངས་འགྲེལ་གྱི་ལུང་། འདུ་བྱེད་ཀྱི་མཚན་ཉིད་དང་། དོན་དམ་པའི་མཚན་
ཉིད་ཐ་དད་པ་ཡིན་པར་གྱུར་ན། འདུ་བྱེད་རྣམས་ཀྱི་བདག་མེད་པ་ཙམ་དང་། ངོ་བོ་མེད་
པ་ཙམ་ཉིད་དོན་དམ་པའི་མཚན་ཉིད་ཡིན་པར་ཡང་མི་འགྱུར་ཞེས་གསུངས་པ་འདི་་་་་
166



རྣམས་ཀྱིས་གཞན་དབང་ཡོངས་གྲུབ་ཀྱི་སྟོང་གཞི་ཆོས་ཅན་དུ་གསལ་བར་བསྟན་པ་དང་། །
སྟོང་ཚུལ་དགག་བྱའི་ཀུན་བརྟགས་ཀྱི་ངོ་བོར་གྲུབ་པའི་སྟོང་པ་ལ་གསུངས་འདུག་པས།
དོན་དམ་བདེན་པ་གཞན་ཀུན་རྫོབ་ཀྱི་ཆོས་ཀྱིས་སྟོང་པའི་གཞན་སྟོང་གནས་ལུཊ་མཐར་
ཐུག་ཡིན་ན། ཡོངས་གྲུབ་ངོས་འཛིན་པའི་ཚེ་ཟུར་ཙམ་བསྟན་དགོས་ནའང་དེ་འདྲའི་་་་
གཞན་སྟོང་སྟོན་པའི་ཚིག་དགོངས་འགྲེལ་ལ་གཏན་མ་བཞུགས་པ་འདུག་པས། གཞན་་་་
སྟོང་གནས་ལུཊ་མཐར་ཐུག་ཏུ་བཞེད་པ་དགོངས་འགྲེལ་ལས་བཀག་པ་མ་གཏོགས་་་་་
བསྒྲུབས་པ་ཡེ་མི་འདུག་པ་ཇི་ལྟར་ཡིན་ཞེས་ཞུའོ། །དེས་ན་དགོངས་འགྲེལ་ལས། གཞན་་
སྟོང་གི་ཐ་སྙད་ཀྱང་མ་གསུངས་ཏེ། གཞན་དབང་དགག་བྱའི་ཀུན་བཏཊ་ཀྱིས་སྟོང་པ་ནི་
རང་སྟོང་ཡིན་ལ། དེ་མ་གཏོགས་པའི་གཞན་སྟོང་ནི་མ་གསུངས་པའི་ཕྱིར། གལ་ཏེ་གཞན་
དབང་དགག་བྱའི་ཀུན་བཏཊ་ཀྱིས་སྟོང་པ་དེ་གཞན་དབང་ཡིན་ནོ། །ཞེ་ན། འོ་ན་རང་་་་
སྟོང་སྨྲ་བ་ཐམས་ཅད་ཀྱིས་གཞན་སྟོང་ཁས་བླངས་པར་ཐལ། དེ་རྣམས་ཀྱིས་གཞན་དབང་
ལ་སོཊ་པའི་ཆོས་ཐམས་ཅད་ཁོ་རང་གི་ལུཊ་ཀྱི་དགག་བྱའི་ཀུན་བཏཊ་ཀྱིས་སྟོང་པའི་་་་
སྟོང་ཉིད་ཁས་བླངས་པའི་ཕྱིར། གཞན་དབང་དང་ཀུན་བཏཊ་ལ་སོཊ་པའི་ཆོས་ཐམས་་་
ཅད་རང་གི་ངོ་བོ་བདེན་གྲུབ་ཀྱིས་སྟོང་པ་རང་སྟོང་དུ་བཞེད་པ་མདོ་སྡེ་དགོངས་འགྲེལ་
གྱི་དགོངས་པ་གཏན་མ་ཡིན་ཏེ། དགོངས་འགྲེལ་ལས། གཞན་དབང་བདེན་གྲུབ་ཏུ་བཤད་
པའི་ཕྱིར་ཏེ། དགོངས་འགྲེལ་ལས། གཞན་གྱི་དབང་གི་མཚན་ཉིད་དང་ཡོངས་སུ་གྲུབ་་་
པའི་མཚན་ཉིད་ཡོད་ན་ནི་ཀུན་བཏཊ་པའི་མཚན་ཉིད་ཀྱང་རབ་ཏུ་ཤེས་པར་འགྱུར་བས།
དེ་ལ་གང་དག་གཞན་གྱི་དབང་གི་མཚན་ཉིད་དང་། ཡོངས་སུ་གྲུབ་པའི་མཚན་ཉིད་མེད་
པར་མཐོང་བ་དེ་དག་གིས་ནི་ཀུན་བཏགས་པའི་མཚན་ཉིད་ལ་ཡང་སྐུར་པ་བཏབ་པ་་་་་
ཡིན་པའི་ཕྱིར། དེ་ལྟ་བས་ན་དེ་དག་གིས་ནི་མཚན་ཉིད་རྣམ་པ་གསུམ་ཆར་ལ་ཡང་སྐུར་་
པ་འདེབས་ཞེས་གསུངས་པའོ། །ཞེས་ཀུན་བཏགས་རང་གི་མཚན་ཉིད་ཀྱིས་མེད་ཅིང་། ངོ༌
བོ་ཉིད་ཐ་མ་གཉིས་རང་གི་མཚན་ཉིད་ཀྱིས་ཡོད་མཉམ་དུ་གསུངས་པའི་ཕྱིར། མཚན་་་་་
ཉིད་གསུམ་ཆར་ལ་སྐུར་འདེབས་སུ་འགྲོ་ཚུལ་ནི། གཞན་དབང་རང་གི་མཚན་ཉིད་ཀྱིས་་
167



མེད་ན། གཞན་དབང་མེད་དགོས་ལ། དེ་ལྟ་ན་ཀུན་བཏགས་ཀྱི་གནས་གཞི་དང་། ཡོངས་
གྲུབ་ཀྱི་ཆོས་ཅན་མེད་དགོས་པས་མཚན་ཉིད་གསུམ་ཆར་ལ་སྐུར་པ་བཏབ་པར་འགྱུར་་་
ཞེས་པའོ། །དེས་ན་ལུཊ་འདི་ལ་ཀུན་བཏཊ་ཀྱང་ཡོད་པར་ཁས་ལེན་དགོས་ཏེ། ཀུན་བཏཊ་
མེད་པར་ལྟ་བ་སྐུར་འདེབས་སུ་གསུངས་པའི་ཕྱིར། ཡང་བྱམས་ཆོས་ཕྱི་མ་གསུམ་གྱི་ལུཊ་
ལ་གཞན་དབང་རང་གི་ངོ་བོ་བདེན་གྲུབ་ཀྱིས་སྟོང་པའི་རང་སྟོང་ཡིན་ནམ་མ་ཡིན། མ་་་
ཡིན་ན། དགོངས་འགྲེལ་དང་བྱམས་ཆོས་ཕྱི་མ་གསུམ་ཀུན་རྫོབ་རང་སྟོང་དང་། དོན་དམ་
བདེན་པ་གཞན་སྟོང་དུ་འཆད་པ་ལ་དགོངས་པ་གཅིག་ཏུ་བཞེད་པ་དང་འགལ། དང་པོ་
ལྟར་ན། དབུས་མཐའ་ལས། ཡང་དག་མ་ཡིན་ཀུན་རྟོག་ཡོད། །དེ་ལ་གཉིས་པོ་ཡོད་མ་ཡིན། །
སྟོང་པ་ཉིད་ནི་འདི་ལ་ཡོད། །དེ་ལ་ཡང་ནི་དེ་ཡོད་དོ། །ཞེས་དང་། དེའི་འགྲེལ་བར་སློབ་་
དཔོན་བློ་བརྟན་གྱིས། རང་བཞིན་གྱིས་ཞེས་བྱ་བ་ནི་ཚིག་གི་ལྷག་མའོ། །ཞེས་ཡང་དག་པ་
མ་ཡིན་པས་ཀུན་རྟོག་རང་བཞིན་གྱིས་ཡོད་པར་བཤད་འདུག་པ་ཇི་ལྟར་ལཊ། གལ་ཏེ་་་
ཡང་དག་པ་མ་ཡིན་པའི་ཀུན་རྟོག་རང་བཞིན་གྱིས་ཡོད་ཀྱང་དོན་དམ་པར་ཡོད་པར་་་་་
ཁས་མི་ལེན་པས་སྐྱོན་མེད་དོ་ཞེས་གསུངས་ན། དེ་ལྟར་ན་རྣལ་འབྱོར་གྱི་སའི་སྐབས་སུ།
ཡོད་མིན་མེད་མིན་གཉིས་ཀ་མིན། །ཞེས་སོཊ་ལ་འབྲུ་མཛད་པའི་ཚེ། ཀུན་བཏཊ་དང་་་་
གཞན་དབང་ཡོད་མིན་དུ་བཤད་པ་ཇི་ལྟར་རིཊ་ལཊ། གཞན་ཡང་། དགོངས་འགྲེལ་དང༌།
བྱམས་ཆོས་ཕྱི་མ་གསུམ་གྱི་ལུཊ་ལ། དོན་དམ་བདེན་པ་གཞན་ཀུན་རྫོབ་ཀྱི་ཆོས་ཀྱིས་སྟོང་
པའི་གཞན་སྟོང་ཁོ་ན་གནས་ལུཊ་མཐར་ཐུག་ཏུ་བསྟན་པར་བཞེད་པ། ལུང་འདིས་བཀག་
པ་ཡིན་ཏེ། ལུང་འདིས་གཞི་ཡང་དག་པ་མ་ཡིན་པའི་ཀུན་རྟོག་གི་སྟེང་དུ་གཟུང་འཛིན་་་་
རྫས་གཞན་བཀག་པའི་སྟོང་ཉིད་གནས་ལུཊ་མཐར་ཐུག་ཏུ་གསལ་བར་བསྟན་པའི་ཕྱིར།
གཞན་ཡང་། སུམ་ཅུ་བའི་འགྲེལ་བར། རྣམ་པར་ཤེས་པ་བཞིན་དུ། ཤེས་བྱ་ཡང་རྫས་ཉིད་
དུ་ཁ་ཅིག་སེམས་པ་དང་། གཞན་དག་ཤེས་བྱ་བཞིན་དུ་རྣམ་པར་ཤེས་པ་ཡང་ཀུན་རྫོབ་་
ཉིད་དུ་ཡོད་ཀྱི་དོན་དམ་པར་ཡོད་པ་མ་ཡིན་ནོ་སྙམ་དུ་སེམས་པ་མཐའ་གཅིག་ཏུ་སྨྲ་བ་་
འདི་རྣམ་པ་གཉིས་དགག་པའི་ཕྱིར་རབ་ཏུ་བྱེད་པ་བརྩམས་སོ། ཞེས་རྣམ་ཤེས་དོན་དམ་
168



དུ་ཡོད་པར་བཤད་འདུག་པ། དབྱིག་གཉེན་སློབ་དཔོན་གྱི་བཞེད་པ་ལ་རྣམ་ཤེས་དོན་་་་་
དམ་དུ་ཡོད་ན། གཞན་དབང་དོན་དམ་དུ་ཡོད་པར་འགྱུར་བས། གཞན་དབང་རང་སྟོང་
དུ་བཞེད་པར་གསུངས་པ་དང་འགལ་ཞིང༌། གཟུང་འཛིན་གཉིས་མེད་ཀྱི་ཡེ་ཤེས་དོན་་་་་
དམ་དུ་ཡོད་ཀྱང༌། གཟུང་འཛིན་གཉིས་མེད་ཀྱི་རྣམ་ཤེས་དོན་དམ་དུ་ཡོད་པར་བཞེད་པ་
དང་འགལ། གཞན་ཡང་རྣམ་བཤད་རིགས་པར། གཞན་དབང་དོན་དམ་པར་ཡོད་་་་་་
གསུངས་ཚུལ་རྒྱས་པར་ཞུ་རྒྱུ་ཡོད་ནའང་། ཚིག་མང་དུ་དོགས་ནས་མ་ཞུས་སོ། །ཕྱོཊ ་གླང་
ཆོས་གྲགས་ཀྱི་གཞུང་སྒྲ་ཇི་བཞིན་དུ་ཞལ་གྱིས་བཞེས་པ་དང་། གཞན་དབང་རང་གི་ངོ་བོ་
བདེན་གྲུབ་ཀྱིས་སྟོང་པའི་རང་སྟོང་དུ་བཞེད་པ་ནང་འགལ་ཏེ། རྣམ་འགྲེལ་དུ་མདོ་་་་་
སེམས་ཀྱི་སྐབས་དུ་མར་གཞན་དབང་བདེན་གྲུབ་ཏུ་གསུངས་པའི་ཕྱིར། མདོ་སྡེ་དགོངས་
འགྲེལ་གྱི་ལུཊ་གཞིར་བྱས་པ་ལ་གཞན་དབང་བདེན་གྲུབ་ཏུ་བཞེད་དགོས་ཏེ། དཔལ་ལྡན་
ཟླ་བས་འཇུག་འགྲེལ་དུ། དགོངས་འགྲེལ་ལས་གཞན་དབང་བདེན་གྲུབ་ཏུ་གསུངས་པ་་་་
དྲང་དོན་དགོངས་པ་ཅན་དུ་བཀྲལ་བའི་ཕྱིར་ཏེ། རྩ་བར། རྣམ་པ་དེ་ལྟའི་མདོ་སྡེ་གཞན་
ཡང་ནི། །དྲང་དོན་ཉིད་དུ་ལུང་འདིས་གསལ་བར་བྱེད། །ཅེས་དང་། འགྲེལ་པར་རྣམ་པ་་
དེ་ལྟ་བུའི་མདོ་སྡེ་དེ་ཡང་གང་ཞེ་ན། ཇི་སྐད་དུ་དགོངས་པ་ངེས་པར་འགྲེལ་པའི་མདོས་་
བརྟཊ་པ་མེད་པ་ཉིད་དང་གཞན་གྱི་དབང་ཡོད་པ་ཉིད་དང་། དེ་བཞིན་དུ། ལེན་པའི་་་
རྣམ་པར་ཤེས་པ་ཟབ་ཅིང་ཕྲ། །ས་བོན་ཐམས་ཅད་ཆུ་བོའི་རྒྱུན་བཞིན་འབབ། །བདག་ཏུ་
རྟོག་པར་གྱུར་ན་མི་རུང་ཞེས། །འདི་ནི་བྱིས་པ་རྣམས་ལ་ངས་མ་བསྟན། །ཞེས་བྱ་བ་ལ་་་་
སོགས་པ་སྟེ། འདི། ཇི་ལྟར་ནད་པ་ནད་པ་ལ། །སྨན་པས་སྨན་རྣམས་གཏོང་བ་ལྟར། །
སངས་རྒྱས་དེ་བཞིན་སེམས་ཅན་ལ། །སེམས་ཙམ་དུ་ནི་རབ་ཏུ་གསུངས། །ཞེས་བྱ་བའི་་་་
ལུང་འདིས་དྲང་བའི་དོན་ཉིད་དུ་མངོན་པར་གསལ་བར་བྱས་ནས། ཞེས་གསུངས་པའི་་་
ཕྱིར། དེས་ན་དཔལ་མགོན་འཕཊ་པ་ཀླུ་སྒྲུབ་ཡབ་སྲས་ཀྱི་བཞེད་པ་ལ་མདོ་སྡེ་དགོངས་་་
འགྲེལ་དུ་ཕྱི་རོལ་གྱི་དོན་མེད་པར་གསུངས་པ་དང་། གཞན་དབང་ཡོངས་གྲུབ་བདེན་་་་་
གྲུབ་ཏུ་གསུངས་པ་དག་ཀུན་གཞིའི་རྣམ་ཤེས་ཡོད་པར་གསུངས་པ་དང༌། མཐར་ཐུག་་་་
169



ཐེག་པ་གསུམ་དུ་གསུངས་པ་ཐམས་ཅད་དྲང་དོན་དགོངས་པ་ཅན་དུ་བཞེད་པས། མདོ་་་
སྡེ་དགོངས་འགྲེལ་དྲང་དོན་དགོངས་པ་ཅན་གྱི་མདོར་བཞེད་ལ། སློབ་དཔོན་ཀ་མཱ་ལ་ཤཱི་
ལ་སོཊ། མདོ་སྡེ་དགོངས་འགྲེལ་དབུ་མའི་བཀར་བཀྲལ་ནས། མདོ་སྡེ་དགོངས་འགྲེལ་གྱིས་
ཡུམ་རྒྱས་འབྲིང་བསྡུས་གསུམ་ངེས་དོན་གྱི་མདོར་གཞུང་བཙུཊ་ནས་སྒྲུབ་པར་བཞེད་་་་
ཀྱང་འཁོར་ལོ་ཐ་མ་འདི་སྒྲ་ཇི་བཞིན་པར་མི་བཞེད་ལ། དེས་ན་མགོན་པོ་ཀླུ་སྒྲུབ། འཕཊ་
པ་ལྷ། ཟླ་བ་གྲཊ་པ། ལེཊ་ལྡན་འབྱེད། ཞི་བ་འཚོ། ཀ་མཱ་ལ་ཤཱི་ལ་སོགས་པའི་མཁས་པའི་་་
དབང་པོ་ཇི་སྙེད་བྱོན་པ་རྣམས་ཀྱིས། འཁོར་ལོ་བར་བ་ཡུམ་རྒྱས་འབྲིང་བསྡུས་གསུམ་སྒྲ་
ཇི་བཞིན་པའི་ངེས་དོན་གྱི་མདོར་བཞེད་ཀྱི། དྲང་དོན་དགོངས་པ་ཅན་དུ་བཞེད་པ་སུ་་་
ཡང་མ་བྱུང་ཞིང་། ཤིང་རྟ་ཆེན་པོ་འཕཊ་པ་ཐོགས་མེད་ཀྱིས་ཀྱང་། རྒྱུད་བླ་མའི་འགྲེལ་་་
པར། རྒྱས་པར་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་མདོ་ཇི་ལྟ་བ་བཞིན་དུ་རྟོཊ་པར་བྱའོ། །
ཞེས་ཡུམ་རྒྱས་འབྲིང་བསྡུས་གསུམ་སྒྲ་ཇི་བཞིན་པའི་ངེས་དོན་གྱི་མདོར་བཤད་ནས། རྒྱལ་
བའི་གསུང་གི་གཅེས་མཛོད། ཡུམ་རྒྱས་འབྲིང་བསྡུས་གསུམ་གྱི་དགོངས་པ་ཟབ་མོ་ཕྱོཊ་་་་
དུས་གནས་སྐབས་ཐམས་ཅད་དུ་དར་ཞིང་རྒྱས་པར་མཛོད། འདི་ནི་ཤིང་རྟ་ཆེན་པོ་རྣམ་
གཉིས་ཀྱི་རྣམ་དཀར་གྱི་མཛད་པ་བསྟོད་པའི་གནས་སུ་གྱུར་པ་ཡིན་ཏེ། མདོ་ལས་ཀུན་་་་
དགའ་བོ་ཁྱོད་ཀྱིས་ངའི་ཆོས་ཀྱི་རྣམ་གྲངས་གཞན་ཐམས་ཅད་ཆུད་གཟན་པར་གྱུར་ཀྱང་
བླའི། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཐ་ན་ཡི་གེ་འབྲུ་གཅིག་ཀྱང་ཉམས་པར་མི་་་་་
འགྱུར་བར་ཟུངས་ཤིག དེ་ཅིའི་ཕྱིར་ཞེ་ན། ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཇིག་རྟེན་
ན་ཇི་སྲིད་དུ་སྤྱོད་པ་དེ་སྲིད་དུ་དེ་བཞིན་གཤེཊ་པ་འཇིག་རྟེན་དུ་བཞུཊ་པར་རིག་པར་་་
བྱའོ། །ཞེས་ཡོངས་གཏད་ཀྱི་ལེའུ་ལས་བསྔཊ་པ་རྒྱ་ཆེར་གསུངས་ཤིང་། ཡང་མདོ་ལས།
ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཐོག་མར་རྒྱ་གར་ལྷོ་ཕྱོཊ་སུ་དར་བར་འགྱུར་བ་དང༌། །
དེ་ནས་ཡུལ་པར་ཏ་ནིར་དར་བ་དང་དེ་ནས་ཀྱང་བྱང་ཕྱོཊ་སུ་དར་བར་འགྱུར་རོ། །ཞེས་
ཁ་བ་ཅན་གྱི་རྒྱལ་ཁམས་འདིར་དར་བར་འགྱུར་བར་བཅོམ་ལྡན་འདས་ཉིད་ཀྱིས་ཡུམ་གྱི་
མདོར་གསུངས་ཤིང་། སྤྲུལ་བའི་ཆོས་རྒྱལ་ཁྲི་སོང་ལྡེ་བཙན་གྱིས་ཀྱང་སློབ་དཔོན་ཀ་མཱ་ལ་
170



ཤཱི་ལ་དང་། རྒྱ་ནག་ཧྭ་ཤང་བརྩད་ནས་རྩོད་པ་ཆོས་ཕྱོཊ་སུ་ཞི་བའི་ཚེ་ངའི་ཡུལ་འདིར་ལྟ་
བ་ཀླུ་སྒྲུབ་ཀྱི་ལུཊ་བཞིན་གྱིས་ཤིག ཅེས་བཀའ་ཁྲིམས་བཅས་པའི་རྟེན་འབྲེལ་གྱི་ཆེ་བས།
ཤེས་རབ་ཀྱི་ཕ་རོལ་ཏུ་ཕྱིན་པའི་མདོ་སྡེ་བོད་གངས་ཅན་གྱི་ཡུལ་འདིར་སྔར་ཡང་དར་་་་
རྒྱས་ཆེར་བྱུང་ཞིང་། ད་དུང་ཡང་ཐུབ་པའི་གསུང་གི་གཅེས་མཛོད། དུས་གསུམ་གྱི་འཕཊ་
པ་ཐམས་ཅད་ཀྱི་བགྲོད་པ་གཅིག་པའི་ལམ་ཤེས་རབ་ཀྱི་ཕ་རོལ་ཏུ་ཕྱིན་པའི་མདོ་སྡེ་རིན་
ཆེན་དང་། དེའི་དགོངས་འགྲེལ་དབུ་མའི་རིཊ་ཚོཊ་དང་། དཔལ་ལྡན་ཟླ་བ་གྲཊ་པའི་་་་
གཞུང་ལུཊ་ཟབ་མོ་རྣམས་ཕྱོཊ་དུས་གནས་སྐབས་ཐམས་ཅད་དུ་དར་ཞིང་རྒྱས་པ་ལ། རྗེ་
ཀརྨ་པ་སོཊ་གངས་ཅན་གྱི་མཁས་གྲུབ་ཀུན་གྱིས་ཐུགས་བརྩོན་པ་རྒྱ་ཆེན་པོ་མཛད་དུ་་་ས་
གསོལ། ཐུབ་པའི་བསྟན་པ་རིན་ཆེན་ཁང་བཟང་རྩེར། །བློ་བཟང་བསྟན་པའི་རྒྱལ་མཚན་
མཐོན་པོ་བསྒྲེངས། །ལེཊ་བཤད་ཡིད་བཞིན་ནོར་བུའི་ཏོག་གིས་མཛེས། །དཔལ་ལྡན་་་་
འདོད་དགུའི་ཆར་ཆེན་ཕྱོཊ་བརྒྱར་འབེབས། །རྒྱལ་བས་ལེཊ་གསུངས་དྲང་ངེས་མདོ་ཡི་་་
དོན། །ཤིང་རྟ་ཆེན་པོ་རྣམས་ཀྱི་བཞེད་པ་ལྟར། །ཇི་བཞིན་གཟིགས་པ་ཀུན་མཁྱེན་ཙོང་ཁ་
པ། །ཁྱོད་མིན་ཕྱོཊ་འདིར་མཁས་པ་སུ་ཞིག་བྱུང་། །གངས་རིའི་ཁྲོད་འདིར་མཁས་པ་མང་
བྱོན་ཡང་། །ལ་ལ་ཧྭ་ཤང་རིང་ལུཊ་འཛིན་པར་བྱེད། །ལ་ལ་ཇོ་ནང་ལུཊ་འདི་འཐད་པར་སྨྲ། །
ཀླུ་སྒྲུབ་ལུཊ་བཟང་འཛིན་པ་ཅུང་ཟད་ཙམ། །ལུཊ་འདི་འཕཊ་པའི་ཡུལ་ནའང་ཤིན་ཏུ་་་
དཀོན། །ཁ་ཅིག་ཧྭ་ཤང་སྤྱོད་ཕྱོཊ་འགོག་པ་འཁྲུལ། །ལྟ་བ་ཧྭ་ཤང་ལུཊ་འདི་འཐད་ཅེས་་་
ཟེར། །བློ་གསལ་དབང་པོ་པདྨའི་ངང་ཚུལ་གྱིས། །ཧྭ་ཤང་ལྟ་བ་གཙོ་བོར་འགོག་པ་ལ། །
སྒོམ་རིམ་གསུམ་གྱི་བསྟན་བཅོས་མ་མཛད་དམ། །སྡོམ་གསུམ་རབ་དབྱེར་ཕྱག་ཆེན་ཇི་་་་
ལྟར་བཀག །དེ་བཞིན་ཇོ་ནང་ལུཊ་ཀྱི་ལྟ་བ་ནི། །དོན་དམ་བདེན་གྲུབ་སྨྲ་བས་རྟག་ལྟར་་་་
ལྷུང༌། །ཀུན་རྫོབ་རང་སྟོང་སྨྲ་བས་ཆད་ལྟར་ལྷུང་། །དེ་ལྟར་གཟུར་གནས་མཁས་པ་རྣམས་
ལ་གྲཊ། །དེ་ཕྱིར་རྒྱལ་བའི་དབང་པོ་ཀརྨ་པས། །གདུལ་བྱ་རྣམས་ཀྱི་བློ་ཚོད་བརྟག་པའི་་་
ཕྱིར། །གཉིས་མེད་ཡེ་ཤེས་བདེན་གྲུབ་བཞེད་དེ་ལྟར། །གདུལ་བྱ་རྣམས་ཀྱི་བློ་ཚོད་བརྟག་
པའི་ཕྱིར། །གཉིས་མེད་ཡེ་ཤེས་བདེན་གྲུབ་བཞེད་དེ་ལྟར། །མཛད་པ་འདི་ནི་དྲང་དོན་་་
171



ཡིན་པར་ངེས། །དེ་ཕྱིན་འདི་ལ་དགག་བཞག་གྱིས་ཤིག་ཅེས། །བཀའ་སྩལ་ཕེབས་པ་དང་
དུ་རབ་བླངས་ནས། །དྲང་དོན་གསུང་ལ་དགག་བཞག་ཅུང་ཟད་ཕུལ། །འདི་ལ་མཁྱེན་པའི་
སྤྱན་གྱིས་གཟིཊ་སུ་གསོལ། །ཞེས་པ་འདི་ནི་རྒྱལ་བའི་དབང་པོ་རྗེ་ཀརྨ་པ་སྤྲུལ་སྐུ་མི་་་་
བསྐྱོད་རྡོ་རྗེའི་མཚན་ཅན་གྱིས་འགྲེལ་བ་དོན་གསལ་གྱི་ཊཱིཀ་ཆེན་ཐུགས་རྩོམ་གནང་ནས།
འདི་ལ་ཁྱེད་རྣམས་ཀྱིས་དགག་བཞག་གྱིས་ཤིག ཅེས་བཀའ་ཕེབས་པ་བཟློག་པར་མ་ནུས་
པར། རང་གི་གོ་ཚོད་ཙམ་ཞིག་འབུལ་བ་འདི་ནི། རྒྱ་ནག་རྒྱལ་པོའི་བཀའ་ལུང་གིས་བཏབ་
པའི་ཕོ་བྲང་ཆེན་པོ་ཆོས་འཁོར་ལྷ་སའི་གསེར་ཐོག་གི་འོད་ཀྱིས་ཁྱབ་པ་སོཊ་བཀྲ་ཤིས་་་
པའི་དགེ་མཚན་དུ་མ་དང་ལྡན་ཞིང་། ཁྱབ་པར་དུ་ཡང་། ཆོས་ཀྱི་རྒྱལ་པོ་ཙོང་ཁ་པ་ཆེན་
པོས་ཤེས་རབ་ཀྱི་ཕ་རོལ་ཏུ་ཕྱིན་པའི་དགོངས་འགྲེལ་གྱི་རྣམ་བཤད་མཛད་པའི་ཚེ། ཤེར་
ཕྱིན་གྱི་མདོའི་སྟོང་ཉིད་ཉི་ཤུ་བའི་འགྲེལ་རྐང་བརྒྱ་རྩ་བརྒྱད་གསེར་བཙོ་མ་ལྟ་བུའི་ཡི་་་
གེའི་གཟུགས་ཀྱིས་ནམ་མཁའི་ཁམས་ཐམས་ཅད་ཁྱབ་པར་ཡང་ཡང་གཟིགས་པའི་གནས་
མཆོག་སེ་ར་ཐེག་པ་ཆེན་པོའི་གླིང་གི་གཙུག་ལག་ཁང་ཆེན་པོ་ནས་རྗེ་ཀརྨ་པ་སྤྲུལ་སྐུ་མི་
བསྐྱོད་རྡོ་རྗེའི་མཚན་ཅན་གྱི་དྲུང་དུ། རིགས་པ་སྨྲ་བ་ཆོས་ཀྱི་རྒྱལ་མཚན་གྱིས་གྲོ་བཞིན་གྱི་
ཟླ་བའི་ཡར་ངོའི་ཚེས་གསུམ་ལ་ཕུལ་པ་དགེ་ཞིང་བཀྲིས་པར་གྱུར་ཅིག །
༄༅། །ཨོཾ་སྭ་སྟི། ཐུབ་དབང་ཀེ་ལ་ཤ་རི་ལས་བྱུང་བའི། །ཀླུ་སྒྲུབ་ཐོགས་མེད་ནས་
བརྒྱུད་ལྷ་ཆུའི་རྒྱུན། །ཟབ་རྒྱས་གདམས་པའི་ཆུ་ཀླུང་ཀུན་བསྡུས་ཏེ། །གངས་ལྗོངས་སྐལ་་
ལྡན་གདེང་ཅན་དཔལ་དུ་བབས། །འོན་ཀྱང་བོད་བླུན་རང་འདོད་བ་ཚྭའི་ཆུ། །བསྲེས་པ་
རྒྱལ་བ་གཉིས་པ་ཙོང་ཁ་པས། །འཇམ་མགོན་ཞལ་ཆབ་ལུང་རིགས་ཀེ་ཏ་ཀས། །ཉེར་་་་་
སྦྱངས་རྣམ་དག་ཡན་ལག་བརྒྱད་ལྡན་བྱས། །འཕགས་པའི་ཡུལ་མེད་བྷོ་ཊའི་གྲུབ་པའི་་་་
མཐའ། །རྗེ་བཙུན་ཆོས་རྒྱན་རིགས་པའི་ཚངས་ཐིག་གི། །གཏན་ལ་ཕབ་པས་གཟུར་གནས་
མི་བསྐྱོད་རྗེས། །ལེགས་སོའི་བསྔགས་པའི་མེ་ཏོག་འཐོར་པ་འདི། །རྒྱལ་བསྟན་ཡང་སྙིང་་
འཇམ་མགོན་བཤད་སྒྲུབ་ཀྱི། །འོད་དཀར་ཐིག་ཕྲེང་འབུམ་དུ་འཇོག་པའི་ཕྱིར། །གནམ་་་
བསྐོས་དགའ་བ་བརྒྱ་ལྡན་ཕོ་བྲང་ཆེས། །འཛད་མེད་ཆོས་སྦྱིན་ཟླ་བ་གསར་བ་བསྐྲུན། །
172



དགེ་འདིས་འཁྲུལ་བྲལ་རིང་ལུཊ་རྩ་བ་བརྟན། །བཤད་དང་སྒྲུབ་པའི་ཡབ་འདབ་ཕྱོཊ་་་་
བཅུར་རྒྱས། །འགྲོ་བའི་ཉོན་མོངས་ཚོ་གདུངས་ལས་སྐྱོབ་པའི། །རྒྱལ་བསྟན་ཡོངས་འདུའི་
ལྗོན་བཟང་རབ་རྒྱས་ཤོག །ཅེས་ཀར་ལན་ཀླུ་སྒྲུབ་དགོངས་རྒྱན་འདི་ཉིད་དབུས་སུ་དཔེ་
རྒྱུན་དཀོན་པར་བརྟེན་བློ་གསལ་བ་དག་ལ་ཕན་ཆེད་༧སྐྱབས་མགོན་སྲིད་སྐྱོང་ཡོངས་་་་
འཛིན་སྟག་བྲག་པཎྜི་ཏ་ཆེན་པོའི་བཀའ་དགོངས་བཞིན་རབ་བྱུང་བཅུ་དྲུག་པའི་ཤིང་སྤྲེ་
ལོ་གཞུངས་མཆོག་ནས་པར་དུ་བསྐྲུན་སྐབས་སྨོན་པའི་ཚིག་ཏུ་ཞུས་དག་པ་ངག་ལྡན་པས་
བྲིས་པ་དགེ་ལེཊ་འཕེལ། །པར་འདི་ཞོལ་པར་ཁང་ཆེན་མོ་གངས་ཅན་ཕན་བདེའི་གཏེར་
མཛོད་གླིང་དུ་བཞུགས།། །།
，173



༄༅། །ཟབ་མོ་སྟོང་པ་ཉིད་ཀྱི་ལྟ་བ་ལ་ལོག་
རྟོག་འགོག་པར་བྱེད་པའི་བསྟན་བཅོས་
ལྟ་བ་ངན་པའི་མུན་སེལ་ཞེས་ །
བྱ་བ་བཞུགས་སོ། །
སེ་ར་རྗེ་བཙུན་ཆོས་ཀྱི་རྒྱལ་མཚན་གྱིས་མཛད།



༄༅། །ན་མོ་གུ་རུ་མཉྫ་གྷོ་ཥཱ་ཡ། འདིར་ཟབ་མོ་སྟོང་པ་ཉིད་ཀྱི་ལྟ་བ་ལ་ལོག་རྟོག་་་
འགོག་པར་བྱེད་པའི་བསྟན་བཅོས་ལྟ་ངན་མུན་སེལ་ཞེས་བྱ་བ། རྗེ་བཙུན་འཇམ་པའི་་་་
དབྱངས་ཀྱི་སྲས་ཀྱི་ཐུ་བོ་ཤར་ཙོང་ཁ་པ་བློ་བཟང་གྲགས་པ་ཡབ་སྲས་ཀྱི་ཞབས་ཀྱི་པདྨོ་ལ་
གུས་པ་ཆེན་པོས་ཕྱག་འཚལ་ལོ། །གང་གི་རྟེན་འབྱུང་ཆོས་རྣམས་སྟོང་པ་ཞེས། །འཇིགས་
མེད་སེངྒེའི་སྒྲ་ཆེན་རབ་བསྒྲགས་པས། །ཕྱི་ནང་དངོས་སྨྲའི་གཉིས་འཐུང་མ་ལུས་པ། །སྐྲག་
མཛད་ཤཱཀྱ་སེང་གེ་རྒྱལ་གྱུར་ཅིག །ཐུབ་པའི་གསུང་གི་གཅེས་མཛོད་ཤེར་ཕྱིན་དོན། །ཆད་
སྟོང་ལོག་པའི་ལམ་དུ་མི་འགྲེལ་པར། །མཐའ་བྲལ་དབུ་མ་ཆེན་པོར་ལེགས་བཀྲལ་ནས། །
ཐུབ་བསྟན་གསལ་མཛད་ཀླུ་སྒྲུབ་ཞབས་ལ་འདུད། །ཀླུ་སྒྲུབ་ཡབ་སྲས་གཞུང་ལུགས་ཀུན་་
དའི་ཚལ། །གང་བློའི་འོད་ཟེར་ཁོང་ནས་ཁ་འབྱེད་ཅིང་། །ལོག་སྨྲའི་རྒྱུ་སྐར་མཐའ་དག་་་
ཟིལ་གནོན་པ། །དཔལ་ལྡན་ཟླ་བ་གྲགས་པའི་ཞབས་ལ་འདུད། །ཕྱོགས་འདིར་ཀླུ་སྒྲུབ་ཡབ་
སྲས་དགོངས་པའི་དོན། །ཇི་བཞིན་གསལ་ཕྱིར་རྗེ་བཙུན་མཁྱེན་པའི་གཏེར། །ངུར་སྨིག་་་
འཛིན་པའི་གར་གྱིས་རྣམ་རོལ་བ། །རྗེ་བཙུན་ཙོང་ཁ་པ་ལ་གུས་ཕྱག་འཚལ། །ཞེས་མཆོད་
པར་བརྗོད་ནས། རྩོམ་པར་དམ་བཅའ་བ་ནི། སྨྲ་བའི་ཉི་མ་བློ་བཟང་གྲགས་པ་ཡི། །འཕྲིན་
ལས་འོད་ཟེར་རྒྱས་པ་མ་བཟོད་པར། །ཕྲག་དོག་མུན་པའི་ཁུང་བུར་རབ་ཞུགས་ནས། །ལྟ་
ངན་སྣ་ཚོགས་སྒྲོག་པའི་བཤེས་གཉེན་འགའ། །རྒྱལ་བ་གཉིས་པ་འགོག་པའི་ཟོལ་སྦྱོར་གྱིས།།
ཀླུ་སྒྲུབ་ཡབ་སྲས་མ་ལུས་སུན་འབྱིན་པ། །དེ་དག་མཁས་པའི་མདུན་སར་གཞོམ་སླད་དུ། །
བརྒལ་ལན་ལྟ་ངན་མུན་སེལ་འདིར་བཤད་བྱ། །
དེ་ལ་འདིར་ཆོས་ཀྱི་རྒྱལ་བོ་ཙོང་ཁ་པ་ཆེན་པོ་ཞེས་འཇིག་རྟེན་གསུམ་ན་སྙན་་་་
པའི་བ་དན་གཡོ་བ་དེ་ཉིད་ཀྱིས། གངས་རིའི་ཁྲོད་འདིར་རྒྱལ་བའི་གསུང་རབ་སྤྱི་དང་།
ཁྱད་པར་དུ་འཕགས་མཆོག་ཀླུ་སྒྲུབ་ཡབ་སྲས་ཀྱི་མདོ་སྔགས་ཀྱི་གཞུང་ལུགས་རྣམས་ཀྱི་་
དགོངས་པ་ཤིང་རྟ་ཆེན་པོ་རྣམས་ཀྱི་བཞེད་པ་ཇི་ལྟ་བ་བཞིན་དུ་གཟིགས་ཏེ། སྔོན་མེད་
པའི་ལེགས་པར་བཤད་པའི་གཎྜིའི་སྒྲ་ཆེན་པོ་ཕྱོགས་ཀུན་ཏུ་བསྒྲགས་པ་ན་དུག་སྦྲུལ་གྱིས་
གླ་རྩིའི་དྲི་ཚོར་བ་བཞིན་དུ། རང་དང་མ་མཐུན་པ་རྒྱུ་མཚན་དུ་བྱས་ཏེ། དོན་ཟབ་མོ་་་་
177



ཕྱོགས་ཙམ་ཡང་མ་གོ་བཞིན་དུ། མཁས་པའི་ལེགས་བཤད་ལ་སྐུར་པ་འདེབས་པའི་ཚིག་་་
ངན་གྱི་དུག་མདའ་འཕེན་པར་བྱེད་པ་དུ་མ་ཞིག་མཐོང་ཞིང་། ཁྱད་པར་དུ་བཤེས་གཉེན་
ཆེན་པོ་ཤཱཀྱ་མཆོག་ལྡན་པ་དང་། གོ་བོ་རབ་འབྱམས་པ་བསོད་ནམས་སེང་གེ་བ་རྣམ་་་་
གཉིས་ཀྱིས། རྗེ་ཙོང་ཁ་པ་ཡབ་སྲས་འགོག་པའི་ཡི་གེ་མང་དུ་བརྩམས་འདུག་པ་རྣམས་ལ་
ལེགས་པར་བརྟགས་པ་ན། ཕྱོགས་སྔ་མ་ཞིབ་དུ་ཡེ་མ་གོ་བར་སུན་འབྱིན་ལྟར་སྣང་འབའ་
ཞིག་བརྗོད་པས། མཁས་པ་རྣམས་མགུ་བ་སྐྱེད་པའི་དགག་གཞག་ཏུ་གཏན་མི་འདུག་ཅིང་།
ཁྱད་པར་དུ་རྗེ་བཙུན་ཙོང་ཁ་པ་ལ་སྐུར་བ་གཙོ་བོར་འདེབས་པའི་ཕྲག་དོག་གི་རྩོད་ཡིག་
ཏུ་འདུག་པ། འདིའི་ཅན་གྱི་རྩོད་ཡིག་ལ་ལན་མ་བཏབ་ན། བློ་དམན་མང་པོ་ཞིག་འདི་ལྟ་
བུའི་སྐུར་འདེབས་ཀྱི་རྩོད་ཡིག་ལ་ཡང་ལན་མི་འབྱུང་བ། དགག་པ་ཞུགས་ཡོད་པ་ཡིན་་་་
ནམ་སྙམ་དུ་ལོག་རྟོག་སྐྱེ་བའི་དགག་བྱ་འདུག་པས། ཁོ་བོས་རིགས་ལམ་དཔང་དུ་བཞག་
སྟེ་ལན་གདབ་པར་བྱའི། ཐུགས་གཟུ་བོར་ཞོག་ལེགས་པར་ཐུགས་རྟོག་ཆུག་ཅིག དེས་ན་
འདི་ལ་གསུམ། ཆེན་པོ་ཤཱཀ་མཆོག་པའི་རྩོད་ལན་བཤད་པ་དང་། གོ་བོ་རབ་འབྱམས་པའི་
རྩོད་ལན་བཤད་པ་དང་། དེ་དག་གི་དོན་བསྡུས་ཏེ་ཕྱིན་ཆད་བག་ཡོད་པར་གདམས་པའོ།།
༡. ཆེན་པོ་ཤཱཀ་མཆོག་པའི་རྩོད་ལན།
དང་པོ་ལ་གཉིས། ཤེར་ཕྱིན་གྱི་མདོ་དང་དེའི་དགོངས་འགྲེལ་དབུ་མ་རིགས་་་་་
ཚོགས་དང་དཔལ་ལྡན་ཟླ་བའི་གཞུང་སྒྲ་ཇི་བཞིན་པར་ཁས་བླངས་ནས་རྗེ་བཙུན་ཙོང་ཁ་
པ་འགོག་པ་མི་འཐད་པར་བསྟན་པ་དང་། ཤེར་ཕྱིན་གྱི་མདོ་དང་དབུ་མ་རིགས་ཚོགས་་་
འཇུག་པ་རྩ་འགྲེལ་ཆད་སྟོང་མེད་དགག་སྟོན་པའི་གཞུང་དུ་བྱས་ནས་ཉམས་སུ་བླང་བྱ་་
མ་ཡིན་པར་འདོད་པའི་ལོག་རྟོག་དགག་པའོ། ། ་་།
དང་པོ་ནི། ཁྱེད་ཀྱི་རྩོད་ཡིག་ཚིགས་བཅད་མ་གཅིག་དང་། དབུ་མ་རྣམ་ངེས་་་་
ཞེས་པའི་རྩོད་ཡིག་རྒྱས་པ་གཅིག་དང་གཉིས་སྣང་བ་ཕྱོགས་གཅིག་ཏུ་ལན་གདབ་པར་་་
178



བྱའོ། །དེ་ལ་ཁྱེད་ཀྱི་རྩོད་ཡིག་ཚིགས་བཅད་མ་འདིའི་མཆོད་བརྗོད་ལ་ཡང་སྦྱོར་ཚུལ་ནོར་
བ་སོགས་སྐྱོན་ཆེན་པོ་འདུག་ནའང་གནང་མི་འདུག་པས་རེ་ཞིག་བཞག རྩོམ་པར་དམ་་་
བཅའི་སྐབས་སུ། འདི་ན་རང་བཟོའི་ཆང་གིས་རབ་མྱོས་པའི། །རྣམ་དཔྱོད་གླང་ཆེན་གཟུ་
བོར་སྤྱོད་པ་ཡི། །སྲབ་སྐྱོགས་མེད་པར་ཀུན་ཏུ་འཕྱན་པ་ལས། །ཀླུ་སྒྲུབ་སློབ་མར་བཅས་་་
པའི་གཞུང་ལུགས་ཀྱི། །རྒྱ་མཚོ་དཀྲུགས་པའི་གཏམ་གྱི་སྦྱོར་བ་ཡིས། །གཉིས་མེད་གསུང་་་
བའི་བཀའ་དང་བསྟན་བཅོས་ཀུན། །རང་བློ་ཁོ་ནས་གཞན་དུ་བཀྲལ་མཐོང་ནས། །ཅུང་
ཟད་དཔྱད་ལ་མཁས་རྣམས་གསན་པའི་རིགས། །ཞེས་རྗེ་བཙུན་ཙོང་ཁ་པས་ཀླུ་སྒྲུབ་སློབ་
མར་བཅས་པའི་གཞུང་ལུགས་ཀྱི་རྒྱ་མཚོ་དཀྲུགས་ཞེས་སྐུར་བ་འདེབས་པར་འདུག་པ། དེ་
ལ་འདི་སྐད་ཅེས་བྱ་སྟེ། ཀླུ་སྒྲུབ་གསུང་རབ་འོ་མ་རྒྱ་མཚོ་ཆེ། །ལེགས་སྲུབས་མར་གྱི་སྙིང་པོ་
མཆོག་ལྟ་བུ། །སྟོང་ཉིད་བདུད་རྩིའི་དཔལ་དེ་བྱང་ཕྱོགས་འདིར། །སྐལ་ལྡན་མང་པོས་་་་་
མྱངས་ལ་བཟོད་པར་མཛོད། །ཅེས་བརྗོད་པར་བྱའོ། །གལ་ཏེ་དེ་ལྟ་མ་ཡིན། ཀླུ་སྒྲུབ་གཞུང་
གི་རྒྱ་མཚོ་དཀྲུགས་པས་ཉོག་ཉོག་པོར་བྱས་ཞེས་པའི་དོན་ཡིན་པས། ཁྱེད་ཀྱིས་ཀླུ་སྒྲུབ་ཀྱི་
གཞུང་ཕྱིན་ཅི་ལོག་ཏུ་བཀྲལ་ཞེས་པའི་དོན་ཡིན་ཞེ་ན། ཀླུ་སྒྲུབ་སློབ་མར་བཅས་པའི་་་་་
གཞུང་ལུགས་ཀྱི་རྒྱ་མཚོ་ཁྱེད་ཀྱིས་ཕྱིན་ཅི་ལོག་ཏུ་བཀྲལ་བ་ཡིན་ཏེ། ཁྱེད་ཀྱི་རྩོད་ཡིག་་་་
ཚིགས་བཅད་མ་འདི་དང་། དབུ་མ་རྣམ་ངེས་ཞེས་པ་དེར། ཀླུ་སྒྲུབ་ཀྱི་རིགས་ཚོགས་དང་
ཟླ་གྲགས་ཀྱི་གཞུང་སྒྲ་ཇི་བཞིན་དུ་ཁས་ལེན་པར་ཁ་པོ་བྱས་ནས། ཕྱིས་ལུགས་གཉིས་རྣམ་
འབྱེད་ཅེས་པའི་གཞུང་བརྩམས་ནས། རྒྱལ་བས་མདོ་རྒྱུད་དུ་མ་ནས་ལུང་བསྟན་པའི་་་་་
དཔལ་མགོན་འཕགས་པ་ཀླུ་སྒྲུབ་ཀྱི་གསུང་རབ་ཐམས་ཅད་ཀྱི་སྙིང་པོ་དབུ་མ་རིགས་་་་་
ཚོགས་དང་། དཔལ་ལྡན་ཟླ་བའི་གཞུང་ལུགས་རྣམས་ཆད་ལྟ་སྟོན་པའི་གཞུང་དུ་བྱས་པ་
འདིས། ཀླུ་སྒྲུབ་ཡབ་སྲས་ཀྱི་གཞུང་ལུགས་ཀྱི་རྒྱ་མཚོ་དཀྲུགས་པ་མིན་ན། སུ་ཞིག་གིས་ཀླུ་
སྒྲུབ་ཡབ་སྲས་ཀྱི་གཞུང་ལུགས་ཀྱི་རྒྱ་མཚོ་དཀྲུགས་པ་ཡིན། གཞན་ཡང་། དཔལ་ལྡན་ཟླ་བ་
གྲགས་པས་ཉན་རང་འཕགས་པས་སྟོང་ཉིད་རྟོགས་པར་བཤད་པ་ལ། ཁྱེད་ཀྱིས་ཉན་རང་
འཕགས་པས་ཆོས་ཀྱི་བདག་མེད་རྟོགས་ཀྱང་སྟོང་ཉིད་མ་རྟོགས་པ་ཟླ་བ་གྲགས་པའི་ས་
179



དགོངས་པར་འཆད་པ་དང་། ཡང་རྩོད་ཡིག་ཚིགས་བཅད་མ་དེར་ཉན་རང་འཕགས་པས་
སྟོང་ཉིད་རྟོགས་པ་དཔལ་ལྡན་ཟླ་བ་གྲགས་པའི་དགོངས་པར་འཆད་པ་སོགས་འགལ་བ་
འདུས་པ་ཟླ་གྲགས་ཀྱི་དགོངས་པར་འཆད་པ་དང༌། འཇུག་པ་རྩ་འགྲེལ་དུ་ཀུན་གཞིའི་་་
རྣམ་ཤེས་དང་རང་རིག་མེད་པར་གསལ་བར་བཤད་པ་ལ། ཁྱེད་ཀྱིས་ཀུན་གཞིའི་རྣམ་་་་
ཤེས་དང་རང་རིག་ཡོད་པ་ནན་གྱིས་བསྒྲུབས་པ་དང་། རྩ་ཤེ་དང་ཚིག་གསལ་དང་འཇུག་
པ་རྩ་འགྲེལ་དུ་ཞིག་པ་དངོས་པོར་གསལ་བར་བཤད་པ་ལ། ཁྱེད་ཀྱིས་ཞིག་པ་དངོས་མེད་
ཡིན་ཞེས་བསྒྲུབས་པ་དང་ཞིག་པ་དངོས་པོར་བསྒྲུབ་པའི་སྐབས་ཀྱི་བཞི་བརྒྱ་པའི་འགྲེལ་
པ་འབྲུ་ཕྱིན་ཅི་ལོག་ཏུ་བསྣན་ནས་ད་ལྟར་བ་ལ་དངོས་པོས་མ་ཁྱབ་ཅེས་པ་དང་ཡང་ཀླུ་
སྒྲུབ་ཡབ་སྲས་ཀྱི་གཞུང་ལས་ཞིག་པ་འདུས་བྱས་སུ་གསལ་བར་བཤད་པ་མཐོང་ནས།
ཞིག་པ་འདུས་བྱས་ཡིན་ཀྱང་དངོས་པོ་མ་ཡིན་པས་རྟག་པར་ཁས་ལེན་དགོས་ཞེས་ཀླུ་་་་
སྒྲུབ་ཡབ་སྲས་ཀྱི་ལུགས་ལ་འདུས་བྱས་རྟག་པ་ཡོད་ཅེས་བཤད་འདུག་པ། ཀླུ་སྒྲུབ་ཡབ་་་
སྲས་ལྟ་སྨོས་ཀྱང་ཅི་དགོས། སངས་རྒྱས་པའི་གྲུབ་མཐའ་སྨྲ་བ་ལ་རྒྱ་བོད་གང་དུ་ཡང་་་་་
འདུས་བྱས་རྟག་པར་ཁས་ལེན་མཁན་ཡང་ཁྱེད་མིན་པ་སུ་བྱུང་། ལར་ལྟ་བ་བཀར་་་་་
བཏགས་ཀྱི་ཕྱག་རྒྱ་ཞེས་པ། འདུས་བྱས་ཐམས་ཅད་མི་རྟག་ཟག་བཅས་ཐམས་ཅད་སྡུག་་་
བསྔལ། ཆོས་ཐམས་ཅད་སྟོང་ཞིང་བདག་མེད། མྱ་ངན་ལས་འདས་པ་ཞི་ཞིང་བདེ། ཞེས་་
ཕྱག་རྒྱ་བཞི་པོ་འདིས་སངས་རྒྱས་ཀྱི་གསུང་རབ་དགོངས་འགྲེལ་དང་བཅས་པ་རྒྱས་་་་་་
བཏབ་ཅིང་། ཕྱག་རྒྱ་བཞི་པོ་འདི་སངས་རྒྱས་པ་སྤྱིའི་ཁྱད་ཆོས་ཡིན་པ་ལ། ཁྱེད་ཀྱིས་དབུ་
མ་ཐལ་འགྱུར་བ་སངས་རྒྱས་པའི་དཀྱིལ་ནས་ཕུད་ནས། ཐལ་འགྱུར་བས་འདུས་བྱས་རྟག་
པ་ཁས་ལེན་པས། ལྟ་བ་བཀར་བཏགས་ཀྱི་ཕྱག་རྒྱ་བཞི་ཁས་མི་ལེན་ཞེས་ཀླུ་སྒྲུབ་ཡབ་སྲས་
ལ་ཞབས་འདྲེན་ཁམས་པོ་ཆེ་བྱས་པ་དང་། དེ་བཞིན་དུ་འཇུག་འགྲེལ་དང་བཞི་བརྒྱ་པའི་
འགྲེལ་བ་སོགས་སུ་ཉན་རང་དགྲ་བཅོམ་པས་བདེན་འཛིན་སྤངས་པ་དང་། བདེན་འཛིན་
འཁོར་བའི་རྩ་བ་དང་ཉོན་མོངས་ཅན་གྱི་མ་རིག་པར་བཤད་པ་ལ། ཁྱེད་ཀྱིས་བདེན་་་་་་
འཛིན་ཤེས་སྒྲིབ་ཡིན་པ་དཔལ་ལྡན་ཟླ་བའི་དགོངས་པར་འཆད་པ་དང་། ཀླུ་སྒྲུབ་ཡབ་་་
18o ་



སྲས་ཀྱི་ལུགས་ལ་གང་ཟག་གི་བདག་མེད་ཀྱི་འཇོག་ཚུལ་ཐུན་མོང་མིན་པ་ཡོད་པ་མ་་་་་
དགོངས་པར། གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པའམ་ཕུང་བོ་གང་ཟག་་་་
གིས་སྟོང་པ་གང་ཟག་གི་བདག་མེད་ཕྲ་མོར་འཇོག་པ་དང་། དཔལ་ལྡན་ཟླ་བས་ཕུང་པོ་་
ལྔ་འཇིག་ལྟ་ལྷན་སྐྱེས་ཀྱི་དམིགས་ཡུལ་ཡིན་པ་རྒྱས་པར་བཀག་ཀྱང་། ཁྱེད་ཀྱིས་ཕུང་པོ་ལྔ་
འཇིག་ལྟ་ལྷན་སྐྱེས་ཀྱི་དམིགས་ཡུལ་དུ་ཁས་ལེན་པ་དང་། ཀླུ་སྒྲུབ་ཡབ་སྲས་ཀྱིས་ལས་་་་
འབྲས་ཀྱི་རྟེན་དུ་གྱུར་པའི་བདག་ཡོད་པར་བཤད་པ་ལ། ཁྱེད་ཀྱིས་ལས་འབྲས་ཀྱི་རྟེན་དུ་
གྱུར་བའི་བདག་ཡོད་པར་ནན་གྱིས་འགོག་པ་དང་། ཡང་ཁྱེད་ཀྱིས་ཀླུ་སྒྲུབ་ཡབ་སྲས་ཀྱི་་་
ལུགས་ལ་དྲང་ངེས་ཀྱི་མདོའི་རྣམ་གཞག་འདྲ་བ་གཅིག་བྱས་ནས། དྲང་དོན་གྱི་མདོ་ལ་་་་་
ཡང་དྲང་དོན་གྱི་དྲང་དོན། དྲང་དོན་གྱི་ངེས་དོན། ཞེས་དང་། དེ་བཞིན་དུ་ངེས་པ་དོན་
གྱི་མདོ་ལ་ཡང་ངེས་དོན་གྱི་ངེས་དོན། ངེས་དོན་གྱི་དྲང་དོན། ཞེས་སོགས་ཕྱིན་ཅི་ལོག་གི་
བཤད་པ་དུ་མ་བྱས་འདུག་པ། འདི་འདྲ་རྒྱལ་བའི་གསུང་རབ་གང་ནས་བཤད། འདི་འདྲ་
ཁས་ལེན་པའི་པཎྜི་ཏ་སུ་བྱུང་། གསུང་རབ་ལས་བཤད་ཚོད་ལ་ནི་སེམས་ཙམ་པ་ལྟ་བུའི་་
ལུགས་ལ་སྒྲ་ཇི་བཞིན་དུ་ཁས་བླང་དུ་རུང་བའི་མདོ་ཞིག་བྱུང་ན། དེ་ངེས་དོན་གྱི་མདོ་་་
མཐར་ཐུག་ཏུ་འཇོག་ཅིང་། སྒྲ་ཇི་བཞིན་དུ་ཁས་བླང་དུ་མི་རུང་བར་དངོས་ཟིན་གྱི་དོན་་
ལ་རིགས་པའི་དཔྱད་པ་བྱེད་དགོས་པའི་མདོ་ཞིག་ལ་དྲང་དོན་གྱི་མདོར་འཇོག་ལ། དབུ་
མ་ཐལ་རང་གཉིས་ཀྱིས། ཚིག་གསལ་དང་དབུ་མ་སྣང་བ་སོགས་སུ་བློ་གྲོས་མི་ཟད་པའི་་་
མདོ་ཁུངས་སུ་དྲངས་ནས། ཀུན་རྫོབ་བདེན་པ་དངོས་ཀྱི་བརྗོད་བྱའི་གཙོ་བོར་བྱེད་པའི་་
མདོ་ཞིག་ལ་དྲང་དོན་གྱི་མདོ་དང་། དོན་དམ་བདེན་པ་དངོས་ཀྱི་བརྗོད་བྱའི་གཙོ་བོར་་་
བྱེད་པའི་མདོ་ཞིག་ལ་ངེས་དོན་གྱི་མདོར་བཤད་དོ། །དེས་ན་དབུ་མ་སྣང་བ་ལས། ངེས་་་
པའི་དོན་ཀྱང་གང་ལ་བྱ་ཞེ་ན། ཚད་མ་དང་བཅས་པ་དང་དོན་དམ་པའི་དབང་དུ་མཛད་
ནས་བཤད་པ་གང་ཡིན་པ་སྟེ། དེ་ནི་དེ་ལས་ལོགས་ཤིག་ཏུ་ན་གཞན་གྱིས་གང་དུ་ཡང་་་་་
དྲང་བར་མི་ནུས་པའི་ཕྱིར་རོ། །ཞེས་སྟོང་ཉིད་དངོས་ཀྱི་བརྗོད་བྱའི་གཙོ་བོར་བྱེད་པའི་སྒྲ་
ཇི་བཞིན་པའི་མདོ་ཞིག་ལ་ངེས་དོན་གྱི་མདོར་བཤད་ན་ཁྱེད་ཀྱི་ངེས་དོན་གྱི་དྲང་དོན་དེ་
181



གང་ལ་ཟེར་བ་ཡིན། སློབ་མ་རྣམས་དབང་པོ་རྟུལ་དུ་གཏོང་ཞིང་གང་ནས་བཤད་ཁུངས་
མེད་པའི་རང་བཟོ་ཁོ་ནའི་དྲང་ངེས་ཀྱི་རྣམ་གཞག་གཅིག་བྱས་ནས། དེ་ཀླུ་སྒྲུབ་ཡབ་སྲས་
ཀྱི་དགོངས་པར་འཆད་པ་དང་། ཁྱད་པར་དུ་ཀླུ་སྒྲུབ་ཡབ་སྲས་ཀྱིས་ཐལ་འགྱུར་བའི་་་་
ལུགས་ལ་བདེན་པར་གྲུབ་པའི་ཆོས་ཅུང་ཟད་ཀྱང་མེད་པར་གསུངས་ཞེས་ཐལ་འགྱུར་་་
བའི་ལུགས་འཆད་པའི་རྒྱ་བོད་ཀྱི་མཁས་པ་ཀུན་ལ་རླུང་ལྟར་དུ་གྲགས་ཤིང་། ཁྱེད་རང་་་
གིས་ཀྱང་ལུགས་གཉིས་རྣམ་འབྱེད་ཅེས་པ་དེར་ཐོགས་མེད་དངོས་པོར་སྨྲ་བའི་དབུ་མ་པ་
ཆེན་པོ་དང༌། ཟླ་བ་གྲགས་པ་ངོ་ཉིད་མེད་པར་སྨྲ་བའི་དབུ་མ་པར་བྱས་ནས། ཟླ་བ་གྲགས་
པའི་ལུགས་ལ་བདེན་གྲུབ་མེད་པར་བཤད་ཅིང་། ཡང་དབུ་མ་རྣམ་ངེས་ཞེས་པ་དེར་དོན་
དམ་ཁས་ལེན་ཚུལ་གྱི་སྐབས་སུ་སྟོང་ཉིད་བདེན་གྲུབ་ཐལ་འགྱུར་བའི་ལུགས་ལ་ཁས་ལེན་
པ་སོགས། མི་ཟེར་དགུ་ཟེར་ཆ་ལེ་ཆོ་ལེ་སྒྲུབ་བྱེད་མེད་བཞིན་དུ་བློ་བཟོ་འབའ་ཞིག་བྱས་་
ནས། རང་ལ་རེ་ལྟོས་འཆའ་བའི་གདུལ་བྱ་རྣམས་མགོ་རྨོངས་སུ་འཇུག་པའི་གྲུབ་མཐའ་
ཐ་སྙད་གསར་བ་ཕྱིན་ཅི་ལོག་འབའ་ཞིག་བཅོས་ནས། ཀླུ་སྒྲུབ་ཀྱི་དགོངས་པར་འཆད་པ་
འདི་འདྲ་བ་ཀླུ་སྒྲུབ་ཀྱི་གཞུང་ལུགས་ཀྱི་རྒྱ་མཚོ་དཀྲུགས་པ་མ་ཡིན་ན་ཀླུ་སྒྲུབ་ཀྱི་གཞུང་
ལུགས་ཀྱི་རྒྱ་མཚོ་དཀྲུགས་པ་དེ་ཇི་ལྟ་བུ་ཞིག་ལ་ཟེར་རྒྱུ་ཡིན་ད་སྨོས་ཤིག འདིར་སྨྲས་པ།
འདོད་ཡོན་ཆང་གིས་མྱོས་པའི་གླང་ཆེན་ཞིག །རང་ཉིད་འགལ་འདུའི་ཁུར་གྱིས་ནོན་་་་
བཞིན་དུ། །འཇིགས་བྲལ་གངས་ཀྱི་སེང་གེ་དཀར་མོ་ལ། །རྒོལ་བར་འདོད་པ་མཁས་པའི་
བཞད་གད་གནས། །ཞེས་བྱ་བ་ནི་བསྡུ་བའི་ཚིགས་སུ་བཅད་པའོ། །ད་ནི་དགག་པ་དངོས་
ལ་དཔྱད་པར་བྱ་སྟེ། དེ་ལ་ཐོག་མར་ཕྱོགས་སྔ་མ་བརྗོད་པ་ནི། ཁྱེད་ཀྱི་རྩོད་ཡིག་ཚིགས་་་
བཅད་མ་དེ་ལས། གང་ལ་བདག་ཏུ་འཛིན་པས་དམིགས་གཏད་པའི། །བདག་དེ་བཅིང་་་་
གྲོལ་ཀུན་གྱི་བྱེད་པོར་སྨྲ། །མུ་སྟེགས་གཞུང་དང་ཁྱད་པར་མ་རྙེད་པའི། །ཆོས་ལུགས་འདི་
དག་དོགས་པའི་གནས་སུ་མཐོང་། །ཞེས་རྗེ་ཙོང་ཁ་པས་ངར་འཛིན་ལྷན་སྐྱེས་ཀྱི་དམིགས་
ཡུལ་དུ་གྱུར་པའི་བདག་དེ་བཅིང་གྲོལ་ཀུན་གྱི་བྱེད་པ་པོར་སྨྲས་སོ་ཞེས་ཕྱོགས་སྔ་མ་་་་་་
བརྗོད་ནས། དེ་ལྟར་སྨྲ་བ་མུ་སྟེགས་ཀྱི་དབང་ཕྱུག་འཇིག་རྟེན་ཀུན་གྱི་བྱེད་པ་པོར་འདོད་
182



པ་དང་མཚུངས་སོ་ཞེས་སྨྲ་ན་འདི་ཅི་ཟེར་སྙིང་འདོད་པ་ཡིན། རྗེ་ཙོང་ཁ་པ་རྗེས་འབྲང་་
དང་བཅས་པ་ཁས་མི་ལེན་པའི་གྲུབ་མཐའ་ལོག་པ་རྗེ་ཙོང་ཁ་པའི་བཞེད་པར་བཀོད་་་་
ནས་དགག་པ་བྱེད་པ་ནི། རྗེ་ཙོང་ཁ་པའི་གསུང་རབ་ཀྱི་གནད་ཟབ་མོ་ལ་དགག་པ་གཏོང་
རྒྱུ་ཡེ་མ་རྙེད་པར་གྲུབ་མཐའ་ལོག་པ་འདི་འདྲ་ཞིག་ཁས་བླངས་སོ་ཞེས་སྨྲས་ན། སྐྱེ་བོ་་་
ཕལ་ཆེར་མ་དད་པ་སྐྱེ་བར་འགྱུར་བས་རང་གི་འདོད་པ་འགྲུབ་བོ་སྙམ་པའི་ཀུན་སློང་་་
ངན་པ་སྟེ། དེས་ན་གང་བྱུང་བྱུང་ཡི་གེར་འགོད་པ་མཚང་ཆེ་བ་ཡིན་པས་དྲི་བར་བྱ་སྟེ། རྗེ་
ཡབ་སྲས་ཀྱི་གཞུང་ན། བདག་བཅིང་གྲོལ་ཀུན་གྱི་བྱེད་པ་པོ་ཡིན་ནོ་ཞེས་གང་དུ་བཤད་་་་
གསལ་བར་སྨྲོས་ཤིག་གལ་ཏེ་དེ་ལྟར་དངོས་སུ་མ་སྨྲས་ཀྱང་དོན་གྱིས་ཁས་བླངས་ཏེ། ཁྱེད་
ཀྱིས་ངར་འཛིན་ལྷན་སྐྱེས་ཀྱི་དམིགས་ཡུལ་དུ་གྱུར་པའི་བདག་ཡོད་པར་ཁས་བླངས་པ་་་
གང་ཞིག་བདག་ཡོད་ན་བདག་གིས་ལས་མི་དགེ་བ་བསགས་པས་འཁོར་བར་སྐྱེ་བ་དང་།
ལས་དགེ་བ་བསགས་པ་ལ་བརྟེན་ནས་འཁོར་པ་ལས་གྲོལ་བར་འགྱུར་བ་འདོད་དགོས་་་
པའི་ཕྱིར་ཞེས་ཟེར་ན། དེ་ལྟ་ན་ཁྱེད་རང་རྩོད་ཡིག་མཛད་པ་པོ་ཡང་བཅིང་གྲོལ་ཀུན་གྱི་་
བྱེད་པ་ཡིན་པར་ཐལ། ཁྱེད་ཀྱིས་ལས་དགེ་བ་བསགས་པས་འཁོར་བ་ལས་གྲོལ་བ་་་་་
འགྱུར་ཞིང་། ལས་མི་དགེ་བ་བསགས་པས་འཁོར་བར་སྐྱེ་བའི་ཕྱིར། འཁོར་གསུམ། གཞན་
ཡང་། ཁྱེད་ལ་འཁོར་གསུམ་མང་དུ་ཁས་ལེན་དགོས་པའི་ཉེས་པ་འདི་ཡོད་དེ། ཐ་སྙད་དུ་
བདག་བཅིང་གྲོལ་ཀུན་གྱི་བྱེད་པ་པོ་ཡིན་པར་ཐལ། ཐ་སྙད་དུ་བདག་ལས་གསོག་པ་པོ་་་
དང་། རྣམ་སྨིན་མྱོང་བ་པོ་ཡིན་པའི་ཕྱིར། མ་ཁྱབ་ན། ཁོ་བོ་ཅག་གིས་བདག་བཅིང་གྲོལ་་
ཀུན་གྱི་བྱེད་པ་པོར་སྨྲས་སོ། །ཞེས་ཐལ་བ་འཕེན་པའི་བསམ་དོན་གང་ཡིན། དོན་གྱི་་་་་
གནས་ཚོད་ཀྱི་དངོས་འགལ། རྟགས་མ་གྲུབ་ན། དེར་ཐལ། ཁྱེད་རང་གི་རྩོད་ཡིག་ཚིགས་་
བཅད་མ་ལས། བདག་མེད་ན་ནི་བྱེད་དང་བྱེད་པ་པོའི། །སེམས་ཅན་ཉིད་ཀྱང་མི་འཐད་
རྩོད་པའི་ལན། །དཔལ་ལྡན་ཟླ་བས་བཏགས་པ་ཙམ་གྱི་བདག །ཕུང་པོའི་སྟེང་ན་རྣམ་སྨིན་
མྱོང་བ་པོར། །ཐ་སྙད་བདེན་པའི་དོན་དུ་གསུངས་མོད་ཀྱི། །ཞེས་དཔལ་ལྡན་ཟླ་བའི་་་་
ལུགས་ལ་ལས་གསོག་པ་པོ་དང་རྣམ་སྨིན་མྱོང་བ་པོའི་བདག་ཐ་སྙད་དུ་ཡོད་པར་ཁྱེད་་་
183



རང་གིས་ཁས་བླངས་པའི་ཕྱིར། འཁོར་གསུམ། གོང་དུ་འདོད་ན། ཁྱེད་ཀྱི་གྲུབ་མཐའ་འདི་
དང་མུ་སྟེགས་ཀྱི་གཞུང་ལ་ཐ་སྙད་དུ་ཁྱད་པར་ཅི་ཡང་མེད་པར་ཐལ། ཐ་སྙད་དུ་ཁྱེད་ཀྱི་
ལུགས་ལ་ཡང་བདག་བཅིང་གྲོལ་ཀུན་གྱི་བྱེད་པ་པོར་ཁས་ལེན་རིགས་པའི་ཕྱིར། འཁོར་
གསུམ། དེའི་རྗེས་སུ་ཁྱེད་ཀྱིས། གང་ལ་བདག་ཏུ་འཛིན་པས་གཟུང་གྱུར་པའི། །བདག་དེ་
ཕུང་པོའི་སྟེང་དུ་ཞུགས་གྱུར་ན། །བདག་ལྟ་ཡུལ་གྱི་གནས་ལ་ཞུགས་པའི་ཕྱིར། །བདག་་་་
མེད་རྟོགས་པའི་ཡེ་ཤེས་ཇི་ལྟར་སྐྱེད། །ཅེས་དགག་པ་ཞིག་བྱས་འདུག་པ་ལ། འདི་དྲི་བར་
བྱ་སྟེ། བདག་འཛིན་ལྷན་སྐྱེས་ཀྱི་འཛིན་སྟང་གི་ཡུལ་དུ་གྱུར་བའི་བདག་ཕུང་པོའི་སྟེང་དུ་
ཡོད་ན། བདག་ལྟ་ཡུལ་གྱི་གནས་ལུགས་ལ་ཞུགས་པར་འགྱུར་ཞེས་པའི་དོན་ཡིན་ནམ།
བདག་འཛིན་ལྷན་སྐྱེས་ཀྱི་དམིགས་ཡུལ་དུ་གྱུར་བའི་བདག་ཕུང་པོའི་སྟེང་ན་ཡོད་ན། །
བདག་ལྟ་ཡུལ་གྱི་གནས་ལུགས་ལ་ཞུཊ་པར་འགྱུར་ཞེས་པའི་དོན་གང་ཡིན། དང་པོ་ལྟར་
ན། བདག་འཛིན་ལྷན་སྐྱེས་ཀྱི་འཛིན་སྟང་གི་ཡུལ་དུ་གྱུར་བའི་བདག་ཕུང་པོའི་སྟེང་ན་་་་་
ཡོད་པར་ཁས་ལེན་མཁན་དེ་སུ་ཡིན། དེ་ལ་སྒྲོས་ཤིག ཁོ་བོ་ཅག་ནི་དེ་འདྲ་རྨི་ལམ་དུ་ཡང་
མི་འདོད་དོ། །
གཉིས་པ་ལྟར་ན། ཁྱེད་ཀྱི་དགག་པ་དེ་དཔལ་ལྡན་ཟླ་བ་གྲགས་པ་འགོག་པའི་་་
དགག་པ་ཡིན་ཏེ། རིགས་པ་འདི་རྣམས་ལ་བློ་གཟུ་བོར་ཞོག་ལ་ལན་ཐོབ་ཅིག བདག་་་་་
འཛིན་ལྷན་སྐྱེས་ཀྱི་དམིགས་ཡུལ་དུ་གྱུར་བའི་བདག་ཕུང་པོའི་སྟེང་ན་ཡོད་པར་ཐལ། །
བདག་ཕུང་པོའི་སྟེང་ན་ཡོད་པའི་ཕྱིར། དེར་ཐལ། བདག་དེ་བདག་གི་གདགས་གཞིའི་་་
སྟེང་ན་ཡོད་པའི་ཕྱིར། མ་གྲུབ་ན། དེར་ཐལ། ཤིང་རྟ་དེ་ཤིང་རྟའི་གདགས་གཞིའི་སྟེང་ན་
ཡོད་པའི་ཕྱིར། རྟགས་དང་ཁྱབ་པ་གང་ལ་ལན་འདེབས་ཀྱང་། དཔལ་ལྡན་ཟླ་བ་གྲགས་་
པའི་གཞུང་དང་དངོས་སུ་འགལ་ཏེ། འཇུག་འགྲེལ་ལས། བདག་བཏག་པ་ཙམ་དུ་གྲུབ་་་་
པར་བྱ་བའི་དོན་ཇི་སྐད་བཤད་པའི་དོན་གཉིས་གསལ་བར་བྱ་བའི་ཕྱིར། ཕྱི་རོལ་གྱི་དཔེ་
སྟོན་ཅིང་བཤད་པ། ཤིང་རྟ་རང་ཡན་ལག་ལས་གཞན་འདོད་མིན། །གཞན་མིན་མ་ཡིན་དེ་
ལྡན་ཡང་མིན་ཞིང་། །ཡན་ལག་ལ་མིན་ཡན་ལག་དག་དེར་མིན། །འདུས་པ་ཙམ་མིན་་་་་
184



དབྱིབས་མིན་ཇི་བཞིན་ནོ། །ཞེས་ཤིང་རྟ་དང་བདག་གཉིས་ཐ་སྙད་དུ་འཇོག་ཚུལ་་་་་
མཚུངས་པར་གསུངས་པའི་ཕྱིར། གཞན་ཡང་། བདག་ཡོད་པར་ཐལ། ཤིང་རྟ་དང་བུམ་་་
སྣམ་ལ་སོགས་པ་ཡོད་པ་གང་ཞིག དེ་རྣམས་འཇོག་ཚུལ་མཚུངས་པའི་ཕྱིར། རྟགས་དང་
པོ་རྗེས་སུ་བསྒྲུབ། གཉིས་པ་མ་གྲུབ་ན། དེར་ཐལ། སྔར་དྲངས་མ་ཐག་པའི་ལུང་དེའི་དོན་
གྲུབ་པའི་ཕྱིར་དང་། དེ་ཚེ་དེ་ཡི་ཡན་ལག་ཚོགས་གནས་རྣམས། །ཤིང་རྟ་ཉིད་འགྱུར་ཤིང་
རྟ་དང་བདག་མཚུངས། །ཞེས་སོགས་སྐབས་མང་པོར་ཤིང་རྟ་དང་བདག་གཉིས་འཇོག་་་
ཚུལ་མཚུངས་པར་གསུངས་པའི་ཕྱིར། གལ་ཏེ་ངེད་ཤིང་རྟ་དང་བུམ་སྣམ་སོགས་ཀུན་རྫོབ་
པའི་ཆོས་རྣམས་མེད་པར་ཁས་ལེན་པས་རྟགས་དང་པོ་མ་གྲུབ་བོ་ཞེ་ན། ཤིང་རྟ་དང་བུམ་
སྣམ་སོགས་མེད་པར་འདོད་པ་མངོན་སུམ་ལ་བསྙོན་པ་ཡིན་པས་རྒྱང་འཕེན་ལས་ཀྱང་ཐ་
ཆད་མོད། དེ་ལྟ་ན་ལས་རྒྱུ་འབྲས་དང་སྐྱེ་བ་སྔ་ཕྱི་སོགས་མེད་པར་ཐལ། ཀུན་རྫོབ་པ་གཞི་
མ་གྲུབ་པའི་ཕྱིར། འདོད་ན། སྐྱེ་བ་སྔ་ཕྱི་སོགས་མེད་པར་འདོད་པ་སངས་རྒྱས་པའི་གྲུབ་
མཐའ་སྨྲ་བ་ལ་རྒྱ་གར་དུ་མ་བྱུང་ཞིང་། བོད་དུ་ཁྱེད་ཅག་དབུ་མ་པའི་མིང་ཅན་དུ་ཁས་་
བླངས་ནས། རྒྱང་འཕེན་པའི་རིང་ལུགས་གསལ་བར་བྱེད་པ་དག་ངོ་མཚར་ཆེ། དེའི་ཕྱིར་
ཁྱེད་ཀྱིས་རྗེ་ཙོང་ཁ་པ་ལ། གང་ལ་བདག་ཏུ་འཛིན་པས་དམིགས་གཏད་པའི་བདག་དེ་་་་
བཅིང་གྲོལ་ཀུན་གྱི་བྱེད་པོར་སྨྲ། མུ་སྟེགས་གཞུང་དང་ཁྱད་པར་མ་རྙེད་པའི། །ཆོས་ལུགས་
འདི་དག་དོགས་པའི་གནས་སུ་མཐོང་། །ཞེས་རྗེ་ཙོང་ཁ་པ་མི་བཞེད་པའི་ཕྱོགས་སྔ་བཀོད་
ནས་དགག་པ་བཏང་འདུག་པ་ལ། ལན་བཤད་ཟིན་ཅིང་། ཚིགས་བཅད་དེ་ལ་འདི་སྐད་
ཅེས་བྱ་སྟེ། རང་ཉིད་རྒྱང་འཕེན་རིང་ལུགས་འཛིན་བཞིན་དུ། །གཞན་ལ་མུ་སྟེགས་གཞུང་
དང་ཁྱད་མེད་ཅེས། །སྐུར་བ་འདེབས་འདི་ཅི་ཀོ་ངོ་མཚར་ཆེ། །ཁྱེད་དང་རྒྱང་འཕེན་་་་་་
གཉིས་ཀྱི་ལྟ་བ་ལ། །སྐྱེ་བ་སྔ་ཕྱི་མི་འདོད་མཚུངས་མོད་ཀྱི། །འོན་ཀྱང་ཁྱད་པར་ཅུང་ཟད་
འདི་ལྟར་ཡོད། །རྒྱང་འཕེན་མངོན་སུམ་དོན་ལ་བསྙོན་མི་བྱེད། །ཁྱེད་ནི་མངོན་སུམ་དོན་
ལ་བསྙོན་པས་ན། །དེ་ཡི་ཆ་ནས་རྒྱང་འཕེན་ཅུང་ཟད་ལྷག །ཅེས་བརྗོད་པར་བྱའོ། །གཞན་
ཡང་། འཇུག་འགྲེལ་ལས། ཡང་གང་ལས་བྱེད་པ་པོ་ནི་མ་དམིགས་ཀྱིས་ལས་ཀྱང་ཡོད་ལ་
185



རྣམ་པར་སྨིན་པ་ཡང་ཡོད་དོ་ཞེས་བརྗོད་པ་དེ་ལས་ནི་བྱེད་པ་པོར་རང་བཞིན་དུ་གྱུར་བ་
བཀག་པར་རིགས་པར་བྱའོ། གཏན་ནས་གདགས་པར་བྱ་བ་ཐ་སྙད་ཀྱི་ཡན་ལག་ཏུ་གྱུར་
པ་བཀག་གོ་ཞེས་ནི་ཤེས་པར་མི་བྱའོ། །ཞེས་བྱེད་པ་པོ་རང་བཞིན་མེད་པ་འདིའི་དོན་་་་་
ཡིན་གྱི། བྱེད་པ་པོ་མེད་པ་འདིའི་དོན་མ་ཡིན། ཞེས་གསུངས་པ་མི་འཐད་པར་ཐལ། ལས་
བྱེད་པ་པོ་མེད་པ་ལུང་དེའི་དོན་དུ་འཆད་རིགས་པའི་ཕྱིར། མ་གྲུབ་ན་སོང་། དེར་ཐལ།
ལས་བྱེད་པ་པོ་མེད་པའི་ཕྱིར། མ་གྲུབ་ན། བདག་ཡོད་པར་ཐལ། དགེ་མི་དགེའི་ལས་བྱེད་
པ་པོ་ཡོད་པ་གང་ཞིག སྐབས་འདིའི་དགེ་མི་དགེའི་ལས་བྱེད་པ་པོ་དེ་བདག་ཡིན་པའི་
ཕྱིར། ཕྱི་མ་མ་གྲུབ་ན། དེར་ཐལ། ཉེ་བར་ལེན་པ་ཕུང་པོ་ལྔ་ལེན་པ་པོ་དེ་བདག་ཡིན་པའི་
ཕྱིར། མ་གྲུབ་ན། དེར་ཐལ། ལེན་པོ་རང་ཉེར་ལེན་གཅིག་རིགས་དངོས་མིན། །ཞེས་པའི་་་
སྐབས་ཀྱི་རང་འགྲེལ་ལས། འདིར་ཉེ་བར་ལེན་པར་བྱེད་པས་ན་ལེན་པོ་སྟེ་བྱེད་པ་པོ་ཡིན་
ལ་ཉེ་བར་ལེན་པ་སྟེ་ལས་སོ། །འདིར་ཉེ་བར་ལེན་པ་པོ་ནི་བདག་ཡིན་ལ། ཉེ་བར་ལེན་པ་
ནི་ཕུང་པོ་ལྔ་རྣམས་ཡིན་ནོ། །ཞེས་གསུངས་པའི་ཕྱིར། དེས་ན་དཔལ་ལྡན་ཟླ་བས་དགེ་མི་
དགེའི་ལས་བྱེད་པ་པོ་དང་། ཕུང་པོ་ལེན་པ་པོ་བདག་ཏུ་གསུངས་པ་འདི་ལ་གཟིགས་རྟོག་
མཛོད། གཞན་ཡང་། ཤེས་བྱ་ཆོས་ཅན། བདག་ཡོད་པར་ཐལ། བདག་འཛིན་ལྷན་སྐྱེས་ཀྱི་
དམིགས་རྣམ་གཉིས་སུ་ཕྱེ་བའི་དམིགས་ཡུལ་དེ་ཡོད་པའི་ཕྱིར། མ་གྲུབ་ན། གཞུང་ལ་མ་་
ལྟོས་པར་ཟད་དེ། འོ་ན་མུ་སྟེགས་པས་བཏགས་པའི་བདག་དེ་ཆོས་ཅན། ངར་འཛིན་ལྷན་
སྐྱེས་ཀྱི་རྟེན་ཏེ་དམིགས་པར་མི་འཐད་དེ། མ་སྐྱེས་པའི་ཕྱིར། ཞེས་པའི་རང་གྲགས་ཀྱི་་་་
རྟགས་འདི་ལ་བརྟེན་ནས་མུ་སྟེགས་པས་བཏགས་པའི་བདག་ངར་འཛིན་ལྷན་སྐྱེས་ཀྱི་་་་
དམིགས་རྣམ་གཉིས་སུ་ཕྱེ་བའི་དམིགས་ཡུལ་ཡིན་པ་འགོག་མི་ནུས་པར་ཐལ། ངར་འཛིན་
ལྷན་སྐྱེས་ཀྱི་དམིགས་རྣམ་གཉིས་སུ་ཕྱེ་བའི་དམིགས་ཡུལ་ཡིན་ན་རང་ལུགས་ལ་སྐྱེས་པས་
ཁྱབ་པར་ཁས་ལེན་མི་རིགས་པའི་ཕྱིར། གལ་ཏེ་ཁྱེད་འདི་སྐད་སྨྲ་བར་འདུག་སྟེ། ཕུང་པོ་
ལྔ་ངར་འཛིན་ལྷན་སྐྱེས་ཀྱི་དམིཊ་ཡུལ་ཡིན་པས་སྐྱོན་མེད་དོ་ཞེ་ན། འདི་ནི་ཁྱེད་ཀྱིས་ཁས་
བླངས་འདུག་སྟེ། ཁྱེད་ཀྱི་རྩོད་ཡིག་ལས། འཇིག་ཚོགས་ཕུང་པོར་བདག་ཏུ་རྟོགས་པ་དེ། །
186



ཉེས་ཀུན་སྐྱེད་བྱེད་འཇིག་ལྟ་མིན་གྱུར་ན། །ཞེས་དགག་པ་བྱས་པའི་ཕྱིར། ཕུང་པོ་ལྔ་ངར་
འཛིན་ལྷན་སྐྱེས་ཀྱི་དམིགས་ཡུལ་ཡིན་ཞེས་ཟེར་བ་འདི། འཇུག་པ་རྩ་འགྲེལ་གྱི་དཔེ་ཀློག་
པ་ཙམ་ཡང་མ་བྱས་ཤིང་། དབུ་མ་འཇུག་པ་ཚར་གཅིག་ཙམ་ཡང་ཉན་པར་མ་བྱས་པར་་
གྱ་ཚོམ་དུ་ཁས་བླངས་པ་སྟེ། དཔལ་ལྡན་ཟླ་བའི་རྗེས་འབྲང་གི་མཁས་པ་རྣམས་ཀྱིས་་་་་
མཐོང་ན་ངོ་ཚ་བའི་གནས་ཡིན་ཏེ། དབུ་མ་འཇུག་པ་ལས། ཕུང་པོ་ལས་གཞན་བདག་གྲུབ་
མེད་པའི་ཕྱིར། །བདག་ལྟའི་དམིགས་པ་ཕུང་པོ་ཁོ་ནའོ། །ཞེས་རང་སྡེ་འོག་མའི་འདོད་པ་
བརྗོད་ནས་དེ་འགོག་པ་ལ། གལ་ཏེ་ཕུང་པོ་བདག་ན་དེ་ཕྱིར་དེ། །མང་བས་བདག་དེ་དག་
ཀྱང་མང་པོར་འགྱུར། །ཞེས་པ་ནས། མདོར་བསྟན་ཕུང་པོ་བདག་ཅེས་བཞེད་མ་ཡིན། །
ཞེས་པའི་བར་ལ་ཞིབ་ཏུ་གཟིགས། གལ་ཏེ་ཕུང་པོ་ལྔ་བདག་ལྟ་ལྷན་སྐྱེས་ཀྱི་དམིགས་ཡུལ་
ཡིན་ནོ་ཞེ་ན། འོ་ན། འདི་ནི་ངར་འཛིན་རྟེན་དུའང་མི་འདོད་ལ། །ཞེས་པ་ལ་མ་སྐྱེས་པའི་
རྟགས་ཇི་ལྟར་འགོད་སོམས་ཤིག གལ་ཏེ་མུ་སྟེགས་པས་བཏགས་པའི་བདག་ངར་འཛིན་
ལྷན་སྐྱེས་ཀྱི་འཛིན་སྟངས་ཀྱི་ཡུལ་ཡིན་པ་འགོག་པ་ལ་མ་སྐྱེས་པའི་རྟགས་འགོད་པ་ཡིན་
ནོ། ཞེ་ན། ངར་འཛིན་ལྷན་སྐྱེས་ཀྱི་འཛིན་སྟངས་ཀྱི་ཡུལ་ཡོད་པ་ངོ་མཚར་ཆེ་སྟེ། འོ་ན་་་་་
ངར་འཛིན་ལྷན་སྐྱེས་ཀྱི་འཛིན་སྟངས་ཀྱི་ཡུལ་ཡིན་དགོས་པར་ཐལ། མ་སྐྱེས་པ་ཡིན་ན་་་་
ངར་འཛིན་ལྷན་སྐྱེས་ཀྱི་འཛིན་སྟངས་ཀྱི་ཡུལ་མ་ཡིན་དགོས་པའི་ཕྱིར། འདོད་ན། ཁྱོད་་་་
རང་ལྟར་ན་ང་ཆོས་ཅན། སྐྱེས་པ་པོ་ཡིན་པར་ཐལ། ངར་འཛིན་ལྷན་སྐྱེས་ཀྱི་འཛིན་སྟངས་
ཀྱི་ཡུལ་ཡིན་པའི་ཕྱིར། འཁོར་གསུམ། ངེད་ལྟར་ན། ང་བདེན་པར་གྲུབ་པ་ཆོས་ཅན། སྐྱེས་
པ་ཡིན་པར་ཐལ། ངར་འཛིན་ལྷན་སྐྱེས་ཀྱི་འཛིན་སྟངས་ཀྱི་ཡུལ་ཡིན་པའི་ཕྱིར། དེ་ལ་་་་
སོགས་པ་ཉེས་པ་མཐའ་ཡས་སོ། །ཡང་འདི་སྙམ་དུ་གཞུང་འདིའི་དོན། མུ་སྟེགས་པས་་་་
བཏཊ་པའི་བདག་ཆོས་ཅན། དེ་ཁོ་ན་ཉིད་དུ་ངར་འཛིན་ལྷན་སྐྱེས་ཀྱི་རྟེན་དམིགས་པར་
མི་འཐད་དེ། མ་སྐྱེས་པའི་ཕྱིར། ཞེས་པའི་དོན་ཡིན་ནོ། །ཞེ་ན། མུ་སྟེགས་པས་བཏགས་་་་
པའི་བདག་ངར་འཛིན་ལྷན་སྐྱེས་ཀྱི་དམིགས་ཡུལ་ཡིན་པ་འགོག་པ་ལ། དོན་དམ་གྱི་ཁྱད་
པར་སྦྱོར་མི་རིགས་པར་ཐལ། དེ་ཐ་སྙད་དུ་ཡང་ངར་འཛིན་ལྷན་སྐྱེས་ཀྱི་དམིགས་ཡུལ་་་
187



ཡིན་པ་འགོག་དགོས་པའི་ཕྱིར། མ་ཁྱབ་ན། སློབ་དཔོན་ལེགས་ལྡན་འབྱེད་ཀྱིས་བདག་སྐྱེ་
འགོག་པ་ལ་དོན་དམ་གྱི་ཁྱད་པར་སྦྱར་བ་ལ། དཔལ་ལྡན་ཟླ་བ་གྲགས་པས་དགག་པ་ཅི་་
བཏང་སོམས་ཤིག དེས་ན་ཁྱེད་འདོད་པ་ལྟར་བདག་དེ་བདག་འཛིན་ལྷན་སྐྱེས་ཀྱི་འཛིན་
སྟངས་ཀྱི་ཡུལ་མ་ཡིན་གྱི། བདག་དེ་བདག་འཛིན་ལྷན་སྐྱེས་ཀྱི་དམིགས་ཡུལ་དང་བདག་་
རང་གི་མཚན་ཉིད་ཀྱིས་གྲུབ་པ་དེ་བདག་འཛིན་ལྷན་སྐྱེས་ཀྱི་འཛིན་སྟངས་ཀྱི་ཡུལ་ཡིན་ཏེ།
རང་འགྲེལ་ལས། དེ་ལ་ཉོན་མོངས་པ་དང་སྐྱོན་མ་ལུས་པ་ཡོངས་སུ་སྤོང་བར་འདོད་པས་
འཇིག་ཚོགས་ལ་ལྟ་བ་ཁོ་ན་སྤང་བར་བྱ་བ་ཡིན་ལ། དེ་ཡང་བདག་གི་བདག་མེད་པ་ཉིད་
ཁོང་དུ་ཆུད་པ་ལས་སྤོང་བར་འགྱུར་བས་ཐོག་མར་རྣལ་འབྱོར་པས་བདག་ཁོ་ན་འགོག་་
པར་བྱེད་དོ། །ཞེས་དང་། གཞུང་རྩ་བར་ཡང་། བདག་ནི་འདི་ཡི་ཡུལ་དུ་རྟོགས་བྱས་ནས། །
རྣལ་འབྱོར་པ་ཡིས་བདག་ནི་འགོག་པར་བྱེད། །ཅེས་ཁས་ལེན་རྒྱུའི་བདག་དང་། འགོག་པ་
རྒྱུའི་བདག་གཉིས་སུ་ཕྱེ་བ་དང་། འགྲེལ་པར། བདག་གི་བདག་མེད་པ་ཉིད་ཁོང་དུ་ཆུད་
པ་ལས་ཞེས་ངར་འཛིན་ལྷན་སྐྱེས་ཀྱི་དམིགས་ཡུལ་གྱི་བདག་དང་འཛིན་སྟངས་ཀྱི་ཡུལ་གྱི་
བདག་གི་ཁྱད་པར་གསལ་བར་ཕྱེ་ནས་གསུངས་པའི་ཕྱིར། གཞན་ཡང་། ལེགས་པར་་་་་
གསོན་ཅིག བདག་དེ་བདག་འཛིན་ལྷན་སྐྱེས་ཀྱི་དམིགས་ཡུལ་ཡིན་ཏེ། འཇུག་འགྲེལ་ལས།
དེའི་ཕྱིར་གང་ཞིག་འཇིག་ཚོགས་ལ་ལྟ་བའི་དམིགས་པར་གྱུར་བ་བདག་ཅེས་བྱ་བ་འདི་་
ཅི་ཞིག ཅེས་རྣལ་འབྱོར་པས་ཇེ་ཐོག་མ་བདག་ཁོ་ན་རྣམ་པར་དཔྱོད་པར་བྱེད་དོ། །ཞེས་
དམིགས་ཡུལ་གྱི་བདག་དེ་དཔྱད་གཞིར་བཟུང་ནས། དེ་རང་བཞིན་གྱིས་གྲུབ་མ་གྲུབ་་་་་
དཔྱོད་པར་གསུངས་པའི་ཕྱིར། དེ་ལྟ་མིན་ན། བདག་གི་བདག་མེད་པ་ཉིད་ཁོང་དུ་ཆུད་པ་
ལས། ཞེས་པའི་ཚིག་གི་ནུས་པ་གང་ཡིན་གསལ་བར་གསུངས་ཤིག གལ་ཏེ་ལུང་དེ་རྣམས་
ཀྱི་སྐབས་ཀྱི་དམིགས་པ་དེ། བདག་དེ་བདག་འཛིན་ལྷན་སྐྱེས་ཀྱི་འཛིན་སྟངས་ཀྱི་ཡུལ་་་་
ཡིན་པ་ལ་བྱེད་དོ། །ཞེ་ན། དེ་ལྟ་ན། ཕུང་པོ་ལས་གཞན་བདག་གྲུབ་མེད་པའི་ཕྱིར། །བདག་
ལྟའི་དམིགས་པ་ཕུང་པོ་ཁོ་ནའོ། །ཞེས་པའི་བདག་ལྟའི་དམིགས་པ་དེ་ཡང་བདག་ལྟའི་་་
འཛིན་སྟངས་ཀྱི་ཡུལ་ལ་བྱེད་རིཊ་པར་ཐལ། འཇིག་ཚོགས་ལ་ལྟ་བའི་དམིགས་པར་གྱུར་
188



བ་བདག་ཅེས་བྱ་བ་འདི་ཅི་ཞིག་ཅེས་རྣལ་འབྱོར་པས་ཇེ་ཐོག་མར་བདག་ཁོ་ན་རྣམ་པར་
དཔྱོད་པར་བྱེད་དོ། །ཞེས་པའི་སྐབས་ཀྱི་འཇིག་ལྟ་ལྷན་སྐྱེས་ཀྱི་འཛིན་སྟངས་ཀྱི་ཡུལ་ལ་་་
བྱེད་རིགས་པའི་ཕྱིར། རྟགས་ཁས། འདོད་ན། མང་བཀུར་བ་དང༌། ཁ་ཆེ་བྱེ་བྲག་ཏུ་སྨྲ་བ་
དང་། སེམས་ཙམ་པ་དང་། རང་རྒྱུད་པ་ཐམས་ཅད་ཀྱིས་འཇིག་ལྟ་ལྷན་སྐྱེས་ཀྱི་འཛིན་་་་
སྟངས་ཀྱི་ཡུལ་ཡོད་པར་ཁས་ལེན་པར་ཐལ། འདོད་པའི་ཕྱིར། དེས་ན་བཤད་མ་ཐག་པའི་
འཇུག་པ་རྩ་འགྲེལ་དང་། ལེན་པོ་རང་ཉེར་ལེན་གཅིག་རིགས་དངོས་མིན། །ཞེས་སོགས་་
དང་འཇུག་འགྲེལ་དུ། ཡང་གང་ལས་བྱེད་པ་པོ་ནི་མ་དམིགས་ཀྱི་ལས་ཀྱང་ཡོད་ལ་རྣམ་་་
པར་སྨིན་པ་ཡང་ཡོད་དོ་ཞེས་བརྗོད་པ་དེ་ལས་ནི་བྱེད་པ་པོ་རང་བཞིན་དུ་གྱུར་པ་བཀག་
པར་ཤེས་པར་བྱའི། བརྟེན་ནས་གདགས་པར་བྱ་བ་ཐ་སྙད་ཀྱི་ཡན་ལག་ཏུ་གྱུར་པ་ཡང་་་
བཀག་གོ་ཞེས་བྱ་བར་ནི་ཤེས་པར་མི་བྱའོ། །ཞེས་སོགས་ལ་བརྟེན་ནས། ལས་འབྲས་ཀྱི་་་་
རྟེན་དུ་གྱུར་བའི་བདག་དང་། ངར་འཛིན་ལྷན་སྐྱེས་ཀྱི་དམིགས་ཡུལ་དུ་གྱུར་པའི་བདག་
ཡོད་པ་ལེགས་པར་གྲུབ་པས། ལས་འབྲས་ཀྱི་རྟེན་དུ་གྱུར་པའི་བདག་ཡོད་ཅེས་ཁས་་་་་་
བླངས་པ་ལ་བློ་ཡུལ་དུ་མི་ཤོང་བ་མ་བྱེད་པར་ལས་འབྲས་འཇོག་པ་ལ་མཁས་པ་རྗེ་ཙོང་་
ཁ་པ་ལྟ་བུར་འགྱུར་བ་ལ་སྨོན་ལམ་ཐོབ་ཅིག དེ་ལ་རྩོད་ཡིག་སྨྲ་བ་པོ་ན་རེ། ལུང་དེ་རྣམས་
ཀྱིས་བརྟེན་ནས་བཏགས་པ་ཙམ་གྱི་བདག་ལས་འབྲས་ཀྱི་རྟེན་དུ་ཡོད་པ་དང་། བརྟེན་་་་་
ནས་བཏགས་པ་ཙམ་གྱི་བདག་དཔལ་ལྡན་ཟླ་བས་ཞལ་གྱིས་བཞེས་པར་བསྟན་པ་ཡིན་་་་
ཞེས་ཟེར། དེ་ལྟར་ཡང་ཁྱེད་ཀྱི་རྩོད་ཡིག་ལས། བདག་མེད་ན་ནི་བྱེད་དང་བྱེད་པ་པོའི། །
སེམས་ཅན་ཉིད་ཀྱང་མི་འཐད་རྩོད་པའི་ལན། །དཔལ་ལྡན་ཟླ་བས་བཏགས་པ་ཙམ་གྱི་་་་
བདག །ཕུང་པོའི་སྟེང་ན་རྣམ་སྨིན་མྱོང་པ་པོར། །ཐ་སྙད་བདེན་པའི་དོན་དུ་གསུངས་་་་
་མོད་ཀྱི། །དེ་ཉིད་བདག་ལྟའི་དམིགས་པར་འཐད་གྱུར་ན། །རྣལ་འབྱོར་པ་ཡིས་བདག་ནི་
ཇི་ལྟར་འགོག །ཅེས་དང་། བརྟེན་ནས་བཏགས་པའི་ང་ཙམ་བདག་ཡིན་ན། །བདག་མེད་
མངོན་སུམ་མཐོང་བའི་རྣལ་འབྱོར་པས། །བཏགས་པ་ཙམ་དེའང་མེད་པར་གཟིགས་་་
འགྱུར་ཞིང་། །དེ་ཕྱིར་ལས་འབྲས་རྟེན་དུ་ཇི་ལྟར་འཐད། །ཅེས་བརྟེན་ནས་བཏགས་པ་
189



ཙམ་གྱི་སེམས་ཅན་དང༌། བརྟེན་ནས་བཏགས་པ་ཙམ་གྱི་བདག་ཡོད་ཅེས་ཟེར་བ་ནི་་་་་
རིགས་པ་མི་ཤེས་པའི་རྣམ་འགྱུར་ཡིན་ཏེ། བརྟེན་ནས་བཏགས་པ་ཙམ་གྱི་བདག་ཡོད་ན།
བདག་མེད་པར་བུད། བརྟེན་ནས་བཏགས་པ་ཙམ་གྱི་ང་ཡོད་ན། ང་མེད་པར་བུད། ཁྱོད་
ཀྱིས་ང་མེད་པར་མངོན་སུམ་དུ་རྟོགས་ན། ཁྱོད་ཀྱིས་བརྟེན་ནས་བཏགས་པའི་ང་མེད་་་་་
པར་མངོན་སུམ་དུ་མ་རྟོགས་པར་བུད། དེས་ན་བདག་མེད་ཁས་བླངས་པ་ལ། ལས་འབྲས་
ཀྱི་རྣམ་གཞག་འགོག་དགོས་པར་མ་ཟད། དཔལ་ལྡན་ཟླ་བའི་གཞུང་ལ་འབྲུ་འདི་འདྲ་བ་
རྒྱག་དགོས་པའི་ཉེས་པ་འདི་ལྟ་བུ་ཡོད་དོ། །གལ་ཏེ་ཐ་སྙད་དུ་དགེ་མི་དགེའི་ལས་བྱེད་པ་
པོ་དང་རྣམ་སྨིན་མྱོང་བ་པོ་ཡོད་པ་ལུང་དེ་རྣམས་ཀྱི་དོན་ཡིན་པས། ཁོ་བོ་ཅག་ལ་ལུང་དེ་
རྣམས་དང་འགལ་བའི་སྐྱོན་མེད་དོ། །ཞེ་ན། སྐབས་འདིར་ཁྱེད་ཀྱི་གྲུབ་མཐའི་མཚང་ཆེན་
པོ་ཞིག་བརྟོལ་དགོས་པ་འདུག་པས། འདི་དྲི་བར་བྱ་སྟེ། ཁྱེད་ལྟར་ན་དགེ་བའི་ལས་ལས་
འབྲས་བུ་བདེ་བ་འབྱུང་བ་དང་། མི་དགེ་བའི་ལས་ལས་འབྲས་བུ་སྡུག་བསྔལ་འབྱུང་བ་་་
ཡོད་དམ་མེད་ཅེས་འདྲིའོ། །གལ་ཏེ་དགེ་མི་དགེའི་ལས་ལས་འབྲས་བུ་བདེ་སྡུག་འབྱུང་བ་
ཡོད་མེད་འདྲི་ན། མེད་པར་ཁས་ལེན་ནོ་ཞེ་ན། འདི་ནི་ཁྱེད་རང་གི་བཞེད་པ་ཡིན་མོད།
གྲུབ་མཐའ་ངན་པ་འདི་རྒྱ་གར་འཕགས་པའི་ཡུལ་དུ། ཕྱི་ནང་གི་གྲུབ་མཐའ་སྨྲ་བ་ཀུན་གྱི་
ཐ་ཆད་མུ་སྟེགས་རྒྱང་འཕེན་པ་མ་གཏོགས་གཞན་མ་བྱུང་ཞིང་། བོད་དུ་རྗེ་ཙོང་ཁ་པའི་་
ལུགས་ལས་ཕྱི་རོལ་དུ་གྱུར་པ་མང་པོ་ལ་གྲུབ་མཐའ་འདི་བྱུང་བ་ཡིན་ནོ། །
དེ་ལ་འདི་སྐད་ཅེས་བྱ་སྟེ། དགེ་བའི་ལས་ལས་བདེ་བ་མི་འབྱུང་ཞིང༌། །མི་དགེའི་
ལས་ལས་སྡུག་བསྔལ་མི་འབྱུང་ཞེས། །གནས་དང་གནས་མིན་མཁྱེན་པའི་སངས་རྒྱས་ལ། །
སྐུར་པ་འདེབས་འདི་བདུད་ཀྱི་གསང་ཚིག་ཡིན། །ལས་འབྲས་ཕྲ་ཞིང་ཕྲ་བ་མཁྱེན་པ་དེ། །
སྟོབས་བཅུ་མངའ་བའི་ཁྱད་ཆོས་ཡིན་པ་ལ། །ལས་འབྲས་མེད་པ་ཐུབ་པའི་དགོངས་པ་་་
ཞེས། །སྨྲ་བ་བདུད་ཀྱི་གསང་ཚིག་མ་ཡིན་ནམ། །ལས་འབྲས་ཚུལ་ལ་ངེས་པ་བསྐྱེད་དགོས་
པར། །རྒྱལ་དང་དེ་སྲས་རྣམས་ཀྱིས་གསུངས་གྱུར་ཀྱང་། །ལས་འབྲས་མེད་པར་འཛིན་པའི་
ལོག་རྟོག་ལ། །ཉམས་ལེན་གཙོ་བོར་མཛད་པ་ངོ་མཚར་ཆེ། །དེ་ཕྱིར་མཐའ་བྲལ་ལྟ་བ་་་་་
190



རྟོགས་འདོད་ན། །དོན་དམ་གནས་ལུགས་མངོན་སུམ་གཟིགས་གྱུར་ཅིང་། །ཐ་སྙད་ཚད་་
གྲུབ་འཇོག་ལ་ཆེས་མཁས་པའི། །བློ་བཟང་གྲགས་པའི་ལུགས་ལ་བརྟེན་ན་ལེགས། །ཞེས་་
གདམས་སོ། ། ་་ །
གལ་ཏེ་ལས་རྒྱུ་འབྲས་མེད་པར་ཁས་བླངས་ན་ཉེས་པ་དེ་རྣམས་འཇུག་པ་་་་་་
འདུག་པས་ཕྱིན་ཆད་ལས་འབྲས་ཡོད་པར་ཁས་ལེན་ནོ། །ཞེ་ན། དེ་ལྟ་ན་ཁྱེད་རྣམས་ཀྱི་་་
གྲུབ་མཐའ་རྩ་བ་ནས་བཤིག་དགོས་པས་འཁོར་གསུམ་གྱི་འཕྲེང་བ་མང་དུ་འབྱུང་སྟེ།
ཀུན་རྫོབ་བདེན་པ་ཡོད་པར་ཐལ། དགེ་མི་དགེའི་ལས་ལས་འབྲས་བུ་བདེ་སྡུག་འབྱུང་བ་
ཡོད་པའི་ཕྱིར། རྟགས་གསལ་ཁས་བླངས། དེ་ལ་སོགས་པ་མཐའ་ཡས་སོ། །ཡང་དེའི་རྗེས་
སུ་ ཁྱེད་ཀྱིས། བརྟེན་ནས་བཏགས་པའི་ང་ཙམ་བདག་ཡིན་ན། །བདག་མེད་མངོན་སུམ་་་
མཐོང་བའི་རྣལ་འབྱོར་པས། །བཏགས་པ་ཙམ་དེའང་མེད་པར་གཟིགས་འགྱུར་བས། །དེ་
ཕྱིར་ལས་འབྲས་རྟེན་དུ་ཇི་ལྟར་འཐད། །ཅེས་སྨྲ་བ་ནི། འཇུག་པར། ཁྱོད་ཀྱི་རྣལ་འབྱོར་་་
བདག་མེད་མཐོང་བ་ལ། །དེ་ཚེ་ངེས་པར་དངོས་རྣམས་མེད་པར་འགྱུར། །ཞེས་པའི་དོན་
དུ་བསམས་པ་ཡིན་མོད། འབྲེལ་མེད་ཀྱི་ཐལ་འགྱུར་ཡིན་ཏེ། གཞུང་འདི་ནི་རང་སྡེ་འོག་་
མས་ཕུང་པོ་ལྔ་བདག་ཏུ་ཁས་ལེན་པ་དང་། ཡིད་ཀྱི་རྣམ་ཤེས་དང་ཀུན་གཞིའི་རྣམ་ཤེས་་
སོགས་བདག་ཏུ་ཁས་བླངས་ནས། བདག་བཏགས་དོན་བཙལ་ནས་འཇོག་པ་འགོག་པ་་་
ཡིན་ཏེ། གཞུང་འདིའི་དོན་ནི། ཕུང་པོ་ལྔ་ཆོས་ཅན། བདག་མེད་མངོན་སུམ་དུ་རྟོགས་པའི་
རྣལ་འབྱོར་པས་ཁྱོད་མེད་པར་མངོན་སུམ་དུ་རྟོགས་པར་ཐལ། བདག་གི་ཐ་སྙད་བཏགས་
པའི་བཏགས་དོན་བཙལ་བའི་ཚེ་ཁྱོད་བདག་ཏུ་འཇོག་རིགས་པའི་ཕྱིར། རྟགས་ཁས་་་་་
བླངས་ཞེས་ཉན་ཐོས་སྡེ་བ་སོགས་ཀྱིས་བཏགས་དོན་བཙལ་ནས་འཇོག་པ་འགོག་པ་ཡིན་
པས། འབྲེལ་མེད་ཀྱི་ཐལ་བ་མ་འཕེན་ཞིག ཁྱོད་ཀྱི་ཐལ་འགྱུར་འདི་ནི་དཔེར་ན། ཆོས་་་་
ཉིད་ཆོས་ཅན། བདེན་མེད་མངོན་སུམ་དུ་རྟོགས་པའི་རྣལ་འབྱོར་པས་ཁྱོད་མེད་པར་་་་་
མངོན་སུམ་དུ་རྟོགས་པར་ཐལ། ཁྱོད་བདེན་པ་ཡིན་པའི་ཕྱིར། འཁོར་གསུམ་ཁས་བླངས་་
སོ་ཞེས་པ་དང་ཁྱད་ཅི་འདུག ཡང་ཁྱེད་ཀྱི་དགག་པ་ཅིག་ལ། ང་དང་ང་ཡིར་ཞེན་པའི་་་
191



རྣམ་པ་ཅན། །ཐོག་མེད་དུས་ནས་འཁྲུངས་པའི་རྨོངས་ཆེན་འདི། །ཉེས་པའི་རྩ་བ་མིན་་་་
པར་སྒྲོག་བྱེད་ཅིང་། །བརྟེན་ནས་བཏགས་པའི་བདག་ཙམ་བདེན་ནོ་ཞེས། །གྲུབ་མཐས་་
བཏགས་པའི་ཉེས་པའི་ཆ་ཙམ་ཞིག །ཆགས་སོགས་ཉེས་པའི་འབྱུང་ཁུངས་ཡིན་པར་སྨྲ། །
དེ་སྐད་འདི་ནི་སྲིད་དང་ཞི་བ་ཡི། །གནད་རྣམས་གཞན་དུ་བཅོས་པའི་གསང་ཚིག་ཡིན། །
ཞེས་རྗེ་ཙོང་ཁ་པ་ཡབ་སྲས་ཀྱིས། ངའོ་སྙམ་དུ་འཛིན་པའི་བློ་ངར་འཛིན་ལྷན་སྐྱེས་མིན་་་་
ཞིང་། ང་བདེན་གྲུབ་ཏུ་འཛིན་པའི་བདེན་འཛིན་ཉེས་པ་ཆཊ་སོགས་ཀུན་གྱི་འབྱུང་་་་
ཁུངས་སུ་བཤད་པ་ལ། འདི་སྲིད་ཞིའི་གནད་གཞན་དུ་བཅོས་པའི་བདུད་ཀྱི་གསང་ཚིག་
ཡིན་ཞེས་བཤད་འདུག་པ། ཁྱེད་ངའོ་སྙམ་དུ་འཛིན་པའི་བློ་ངར་འཛིན་ལྷན་སྐྱེས་སུ་་་༌་
འདོད་པར་འདུག་པ་འདི་གསུང་རབ་ཀྱི་དོན་ཕྱིན་ཅི་ལོག་ཏུ་གོ་བའི་ལོག་རྟོག་ཡིན་ཏེ།
རྒྱལ་བའི་གསུང་རབ་ལས་སངས་རྒྱས་ཀྱི་ཐུགས་རྒྱུད་ལ་ངའོ་སྙམ་པའི་བློ་ཡོད་པར་གསུང་
བའི་ཕྱིར་ཏེ། དེ་ཡང་མི་འཇིགས་པ་བཞི་དམ་བཅའ་ཚུལ་གྱི་སྐབས་སུ། ང་ནི་སངས་རྒྱས་
སོ་ཞེས་བདག་ཉིད་ཞལ་གྱིས་འཆེས་པ་དང་། ཞེས་ཡང་དག་པར་རྫོགས་པའི་སངས་རྒྱས་
ཀྱིས་ང་ནི་སངས་རྒྱས་སོ་ཞེས་དམ་བཅས་པ་ལ་ཆོས་མཐུན་གྱི་རྒོལ་བ་པོ་མེད་པར་བཤད་
ལ། ཁྱེད་ལྟར་ན་སངས་རྒྱས་ཟིན་པའི་ང་མེད་པས། སངས་རྒྱས་ཀྱིས་དེ་ལྟར་དམ་བཅས་པ་
ལ་ཆོས་མཐུན་གྱི་རྒོལ་བ་པོ་ཡོད་པར་འགྱུར་བའི་ཕྱིར་དང་། མི་འཇིགས་པ་བཞི་དམ་་་་
བཅའ་ཚུལ་འདི་རྣམས་གདུལ་བྱ་རྗེས་སུ་གཟུང་བའི་ཕྱིར་དུ་གསུངས་པའི་དྲང་དོན་་་་་་
དགོངས་པ་ཅན་མིན་གྱི་སྒྲ་ཇི་བཞིན་པ་ཡིན་པའི་ཕྱིར། གཞན་ཡང་། ཡང་དག་པར་རྫོགས་
པའི་སངས་རྒྱས་ཀྱི་ཐུགས་རྒྱུད་ལ་ངའོ་སྙམ་པའི་བློ་ཡོད་དེ། མྱ་ངན་འདས་སྔོན་སྐད་ཅིག་
དག་ལ་ནི། །སྐྱེ་འཇིག་བྱེད་པོ་མེད་པས་དེ་འབྲས་མེད། །ཅེས་པའི་ཐད་ཀྱི་འཇུག་འགྲེལ་དུ་
ང་དེའི་ཚེ་དེའི་དུས་ན་རྒྱལ་པོ་ང་ལས་ནུ་ཞེས་བྱ་བར་གྱུར་ཏོ། །ཞེས་པའི་མདོ་དྲངས་ནས།
རང་སྡེ་དངོས་སྨྲ་བས། བདག་ངོ་བོ་ཉིད་ཀྱིས་སྐྱེ་འཇིག་བྱེད་པར་འདོད་པ་བཀག་པའི་་་
ཕྱིར། གལ་ཏེ་མདོ་དེ་སྒྲ་ཇི་བཞིན་པ་མིན་ན། དངོས་སྨྲ་བ་ལ་གནོད་བྱེད་དུ་ཇི་ལྟར་འགྱུར།
སྒྲ་ཇི་བཞིན་པ་ཡིན་ན་ནི། སངས་རྒྱས་ཀྱི་ཐུགས་རྒྱུད་ལ་ངའོ་སྙམ་དུ་འཛིན་པའི་བློ་མེད་་
192



པར་ཁས་བླངས་པ་དང་དངོས་སུ་འགལ་ལོ། །གཞན་ཡང་། སངས་རྒྱས་ཀྱི་ཐུགས་རྒྱུད་ལ་
ངའོ་སྙམ་པའི་བློ་ཡོད་དེ། སྡོམ་པ་གསུམ་བསྟན་པའི་མདོ་ལས། འཇིག་རྟེན་ང་དང་ལྷན་་
ཅིག་རྩོད་ཀྱི་ང་ནི་འཇིག་རྟེན་དང་ལྷན་ཅིག་མི་རྩོད་དེ། འཇིག་རྟེན་ན་གང་ཡོད་པར་་་་་
འདོད་པ་དེ་ནི་ང་ཡང་ཡོད་པར་འདོད་དོ། །གང་འཇིག་རྟེན་ན་མེད་པར་འདོད་པ་དེ་ང་
ཡང་མེད་པར་འདོད་དོ། །ཞེས་གསུངས་པའི་ཕྱིར། ལུང་འདི་རྣམས་སྒྲ་ཇི་བཞིན་མིན་ན།
དཔལ་ལྡན་ཟླ་བ་གྲགས་པས་ཀུན་རྫོབ་འཇོག་ཚུལ་གྱི་རྒྱབ་རྟེན་དུ་འདྲེན་པ་ཇི་ལྟར་རིགས།
ལུང་དེ་སྒྲ་ཇི་བཞིན་པ་ཡིན་ན། ཁྱེད་རང་ཁས་བླངས་དང་དངོས་སུ་འགལ་ལོ། ། །
གཞན་ཡང་། དེ་བཞིན་གཤེགས་པ་དགྲ་བཅོམ་པ་རྣམས་ཀྱི་ཐུགས་རྒྱུད་ལ་ངའོ་
སྙམ་པའི་བློ་ཡོད་དེ། དེ་རྣམས་ཀྱི་ཐུགས་རྒྱུད་ལ་ངའི་ཆོས་གོས་སོ། །ངའི་ལྷུང་བཟེད་དོ་
སྙམ་པ་ཡོད་པའི་ཕྱིར། དེ་ལ་དགོངས་ནས་འདུལ་བའི་སྡེ་སྣོད་དགོངས་འགྲེལ་དང་བཅས་
པ་རྣམས་སུ། ལྷག་མེད་མྱང་འདས་པའི་རྫས་བརྐུས་པ་ནི་ལྷའི་ནོར་བརྐུས་པ་དང་འདྲ་་་
བར་ཕམ་པ་མི་སྐྱེད་ཅིང་། ལྷག་བཅས་མྱང་འདས་པའི་རྫས་བརྐུས་ན་ཕམ་པ་བསྐྱེད་པར་
གསུངས་པ་ཡིན་ཏེ། མདོ་རྩ་བར་མྱ་ངན་ལས་འདས་པ་ནི་ལྷ་ཉིད་དོ། །ཞེས་ལྷག་མེད་མྱང་
འདས་པའི་རྫས་བརྐུས་པ་ལ་སྦོམ་པོ་བསྐྱེད་ཀྱི་ཕམ་པ་མི་སྐྱེད་པར་དམིགས་ཀྱིས་བསལ་་
ནས་གསུངས་པ་ཡིན་པའི་ཕྱིར། གཞན་ཡང་། ངའོ་སྙམ་པའི་བློ་ངར་འཛིན་ལྷན་སྐྱེས་སུ་་
འདོད་པ་ནི། ཐར་པའི་ལམ་གྱི་སྲོག་རྩ་གཅོད་པར་བྱེད་པའི་ལོག་རྟོག་ཡིན་ཏེ། ཁྱེད་ལྟར་
ན་གསང་སྔགས་ཀྱི་ལམ་སྒོམ་པའི་ཚེ། ཤུ་ནྱ་ཏའི་སྔགས་དོན་སེམས་པ་ན། ཆོས་སྐུ་ལ་ང་་་་
རྒྱལ་འཇོག་དགོས་པར་བཤད་པ་མི་འཐད་པར་འགྱུར་ཏེ། ངའོ་སྙམ་པའི་བློ་རྣམ་པ་་་་་
ཐམས་ཅད་དུ་དགག་བྱར་བྱེད་རིགས་པའི་ཕྱིར། ཁྱེད་ལྟར་ན་བསྐྱེད་རིམ་སྒོམ་པའི་ཚེ། ང་
རྡོ་རྗེ་འཆང་ངོ་སྙམ་དུ་བསྒོམ་པ་ཡང་འགོག་དགོས་པར་འཇུག་པས། ཁྱེད་བསྐྱེད་རིམ་་་་
བསྒོམ་པའི་ཚེ་ང་རྒྱལ་འཛིན་ལུགས་ཇི་ལྟར་བྱེད་ཀྱི་ཡོད་འདི་རྣམས་ལ་ལན་འདེབས་རྒྱུ་་
ཅུང་ཟད་ཀྱང་མེད་པས། ཕྱིན་ཆད་ངའོ་སྙམ་པའི་བློ་ངར་འཛིན་ལྷན་སྐྱེས་ཡིན་ཞེས་མ་་་་
གསུང་ཞིག གཞན་ཡང་། ཁྱེད་ལྟར་ན་ཐལ་འགྱུར་པ་དང་། རང་རྒྱུད་པ་གཉིས་གང་ཟག་
193



གི་བདེན་འཛིན་ངོས་འཛིན་ཚུལ་དང༌། གང་ཟག་གི་བདག་མེད་འཇོག་ཚུལ་ལ་ཁྱད་པར་
ཅུང་ཟད་ཀྱང་མེད་པར་འགྱུར་ཏེ། དེ་གཉིས་ཀའོ་སྙམ་དུ་འཛིན་པའི་བློ་ངར་འཛིན་ལྷན་
སྐྱེས་སུ་འདོད་པར་མཚུངས་པའི་ཕྱིར། རྟགས་ཁས། འདོད་ན། དབུ་མ་ཐལ་འགྱུར་བ་དང་
མདོ་སེམས་གཉིས་ལ་ཡང་གང་ཟག་གི་བདག་འཛིན་དང་གང་ཟག་གི་བདག་མེད་ཀྱི་་་་་
འཇོག་ཚུལ་ལ་ཁྱད་པར་མེད་པར་ཐལ། འདོད་པའི་ཕྱིར། འདོད་ན། དཔལ་ལྡན་ཟླ་བ་་་་
གྲགས་པས་དངོས་སྨྲ་བ་རྣམས་ཀྱིས་གང་ཟག་གི་བདག་མེད་རྟོགས་པར་ཁས་ལེན་པར་
ཐལ། དཔལ་ལྡན་ཟླ་བ་གྲགས་པ་དང་དངོས་སྨྲ་བ་རྣམས་གང་ཟག་གི་བདག་མེད་ཀྱི་་་་
འཇོག་ཚུལ་མཚུངས་པའི་ཕྱིར། འདོད་ན། ལན་གྱིས་བཟློག་ཏུ་མེད་པའི་ཐལ་འགྱུར་འདི་་
གསོན་ཅིག དཔལ་ལྡན་ཟླ་བ་གྲགས་པ་དེས། དངོས་སྨྲ་བ་རྣམས་ཀྱིས་གང་ཟག་གི་བདག་
མེད་རྟོགས་པར་མི་འདོད་པར་ཐལ། ཟླ་བ་གྲགས་པ་དེ་ཕུང་པོ་བདེན་གྲུབ་ཏུ་སྒྲོ་འདོགས་
པ་དེ་སྲིད་དུ་གང་ཟག་གི་བདག་མེད་རྟོགས་པ་མི་སྲིད་པར་འདོད་པའི་གང་ཟག་ཡིན་་་་
པའི་ཕྱིར། ཐལ་འགྱུར་འདི་ལ་ལན་གྱིས་བཟློག་ཏུ་མེད་དེ། འཇུག་འགྲེལ་ལས། གཟུགས་ལ་
སོགས་པའི་རང་གི་ངོ་བོ་ལ་དམིགས་པས་ཕྱིན་ཅི་ལོག་ཏུ་གྱུར་པའི་ཕྱིར། གང་ཟག་གི་་་་
བདག་མེད་པ་རྟོགས་པར་ཡང་མི་འགྱུར་ཏེ། བདག་ཏུ་གདགས་པའི་རྒྱུ་ཕུང་པོ་ལ་་་་་
དམིགས་པའི་ཕྱིར། ཞེས་གསུངས་པའི་ཕྱིར། དེས་ན་འཇུག་འགྲེལ་འདི་ལ་གཟིགས་ལ།
ཕྱིན་ཆད་ངའོ་སྙམ་པའི་བློ་ངར་འཛིན་ལྷན་སྐྱེས་ཡིན་མ་གསུང་བར། རྗེ་ཙོང་ཁ་པའི་་་་་
གསུང་རབ་ལ་དད་པ་སྒོམ་པ་ལྷུར་མཛོད་ཅིག མཁན་ཆེན་གཡག་པ་དང་། རྒྱལ་ཚབ་ཆོས་
རྗེ་གཉིས་སྐྱོར་མོ་ལུང་དུ་བརྩད་པའི་རྩོད་ཡིག་ལས་ཀྱང་། མཁན་ཆེན་པས་ངའོ་སྙམ་པའི་
བློ་ངར་འཛིན་ལྷན་སྐྱེས་སུ་ཁས་བླངས་པ། རྒྱལ་ཚབ་ཆོས་རྗེས་ལེགས་པར་བཀག་པ་་་་
གཟིགས་ལས་ཆེ། གྲུབ་མཐའ་གོང་མ་དང་དངོས་སྨྲ་བ་གཉིས་ཀའི་ལུགས་ལ་ངའོ་སྙམ་དུ་
འཛིན་པའི་བློ་ངར་འཛིན་ལྷན་སྐྱེས་སུ་འཇོག་པ་འདི། རང་སྡེའི་གྲུབ་མཐའ་སྨྲ་བ་ཐམས་
ཅད་ང་མེད་པར་འཛིན་པའི་ཆད་ལྟ་ལ་སྦྱོར་བའི་ལོག་རྟོག་ཐ་ཆད་ཡིན་པས་དོར་ཅིག
ཡང་གསོན་ཅིག དཔལ་ལྡན་ཟླ་བ་གྲགས་པ་དང་། དངོས་སྨྲ་བ་གཉིས་ལ་གང་ཟག་གི་་་་
19:



བདག་མེད་མངོན་སུམ་དུ་རྟོགས་པའི་འཕགས་པའི་མཉམ་བཞག་ཡེ་ཤེས་ཀྱིས་གང་ཟག་
གི་བདག་མེད་རྟོགས་ཚུལ་ལ་མི་འདྲ་བའི་ཁྱད་པར་མེད་པར་ཐལ། དབུ་མ་ཐལ་འགྱུར་བ་
དང་དངོས་སྨྲ་བ་གཉིས་གང་ཟག་གི་བདག་མེད་ཀྱི་འཇོག་ཚུལ་མཚུངས་ཤིང་། གང་ཟག་
གི་བདེན་འཛིན་གྱི་འཇོག་ཚུལ་ཡང་མཚུངས་པའི་ཕྱིར། རྟགས་ཁས། འདོད་དོ་སྙམ་ན།
འདི་ལས་ཁ་འཆལ་ཆེ་བ་ཅི་ཞིག་ཡོད་དེ། དབུ་མ་འཇུག་པ་ལས། བདག་མེད་རྟོགས་ཚེ་་་
རྟག་པའི་བདག་སྤོང་ཞིང་། །འདི་ནི་ངར་འཛིན་རྟེན་དུའང་མི་འདོད་པ། །དེ་ཕྱིར་བདག་
མེད་ཤེས་པས་བདག་ལྟ་བ། །དཔྱིས་ཀྱང་འབྱིན་ཞེས་སྨྲ་བ་ཤིན་ཏུ་མཚར། །རང་ཁྱིམ་རྩིག་
ཕུག་སྦྲུལ་གནས་མཐོང་བཞིན་དུ། །འདི་ན་གླང་ཆེན་མེད་ཅེས་དོགས་གསལ་ཏེ། །སྦྲུལ་གྱི་
འཇིགས་པའང་སྤོང་བར་བྱེད་པ་ནི། །ཀྱེ་མ་གཞན་གྱི་རྣམ་པོར་གྱུར་ཉིད་དོ། །ཞེས་དང་། །
རྟག་བདག་སྤོང་ན་དེ་ཚེ་དེ་ཡི་ཕྱིར། །ཁྱོད་ཀྱི་སེམས་སམ་ཕུང་པོ་བདག་མི་འགྱུར། །ཁྱོད་ཀྱི་
རྣལ་འབྱོར་བདག་མེད་མཐོང་བ་ཡིས། །གཟུགས་སོགས་དེ་ཉིད་རྟོགས་པར་མི་འགྱུར་ཞིང་།།
གཟུགས་ལ་དམིགས་ནས་འཇུག་ཕྱིར་འདོད་ཆགས་སོགས། །སྐྱེ་འགྱུར་དེ་ཡི་ངོ་བོ་རྟོགས་
མེད་ཕྱིར། །ཞེས་གང་ཟག་གི་བདག་མེད་མངོན་སུམ་དུ་རྟོགས་པ་ལ་གང་ཟག་གི་གནས་་་
ལུགས་མངོན་སུམ་དུ་རྟོགས་དགོས་པར་གསུངས་པ་འདི་ལ་ཕྱིན་ཆད་འཁྲུལ་པ་རྒྱུད་མར་
མ་སྤེལ་བར་ཐུགས་གཟུ་བོར་ཞོག་ལ་གཟིགས་ཤིག གལ་ཏེ་བདེན་ལན་མི་སྟེར་ན། རིགས་
པ་འདི་རྣམས་དང་འཇུག་པ་རྩ་འགྲེལ་དེ་རྣམས་ལ་འབྲུ་སྣོན་བྱེད་རྒྱུ་ཅི་འདུག་སྨྲོས་ཤིག
དེས་ན་ཁྱེད་ཀྱིས། ཐོག་མེད་དུས་ནས་འཁྲུངས་པའི་རྨོངས་ཆེན་འདི། །ཉེས་པའི་རྩ་བ་མིན་
པར་སྒྲོག་བྱེད་ཅིང་། །ཞེས་པའི་སྐྱོན་འདི་ཁྱེད་རང་ལ་འཇུག་པ་ཡིན་ཏེ། ང་བདེན་པར་་་
འཛིན་པའི་བདེན་འཛིན་ལྷན་སྐྱེས་དེ་ཉེས་པ་ཆགས་སོགས་ཀུན་གྱི་རྩ་བ་མ་ཡིན་པར་་་་་
ཁྱེད་ཀྱིས་ཁས་བླངས་པའི་ཕྱིར། དེས་ན་འདི་སྐད་ཅེས་བྱ་སྟེ། ཐོག་མེད་དུས་ནས་འཁྲུངས་
པའི་བདེན་འཛིན་འདི། །ཉེས་པའི་རྩ་བ་མིན་པར་སྒྲོག་བྱེད་ཅིང་། །བདེན་འཛིན་མིན་་་་
པའི་ངའོ་སྙམ་པའི་བློ། །ཆགས་སོགས་ཉེས་པའི་འབྱུང་ཁུངས་ཡིན་པར་སྨྲ། །དེ་སྐད་སྨྲ་་་
འདི་ཀླུ་སྒྲུབ་གཞུང་ལུགས་ཀྱི། །གནད་རྣམས་གཞན་དུ་བཅོས་པའི་བདུད་ཚིག་ཡིན། །དེ་
195



ཕྱིར་ཐར་འདོད་རྣམས་ཀྱི་སྐྲག་པའི་གནས། །ཞེས་འདོན་པ་བསྒྱུར་བར་བྱའོ། །
གཞན་ཡང་། ང་མེད་ན། ངས་ཟས་ཟོས། ངས་བཏུང་བ་འཐུངས། ང་སྡོད་དོ། །ང་
འགྲོའོ། །ཞེས་སོགས་ཀྱི་ཐ་སྙད་ལ་སྙོན་མེད་ཐམས་ཅད་འགོག་དགོས་པས། དཔལ་ལྡན་ཟླ་
བའི། གཞན་གྱི་ལྟར་ན་རྫས་ལ་ཆགས་པ་ཡི། །འཇིག་རྟེན་གྲགས་པའི་རྣམ་གཞག་ཀུན་ཀྱང་
རླག །ཅེས་དང་། འཇིག་རྟེན་གྲགས་པའི་ཀུན་རྫོབ་མ་རླག་ཅིག །ཅེས་པའི་ཕྱོགས་སྔ་མཐར་
ཐུག་པ་ཡིན་པས། གྲུབ་མཐའ་འདི་ལ་བག་ཟོན་མཛད་དགོས་པ་འདུག་གོ། །ཡང་དེའི་རྗེས་
སུ་ཁྱེད་ཀྱིས། འཇིག་ཚོགས་ཕུང་པོར་བདག་ཏུ་རྟོགས་པ་དང༌། །ཉེས་ཀུན་སྐྱེད་བྱེད་འཇིག་
ལྟ་མིན་གྱུར་ན། །རྒྱ་ཆེན་གཞུང་ལུགས་ཀུན་དང་མི་མཐུན་ཞིང་། །དཔལ་ལྡན་ཟླ་བས་་་་་
ལེགས་བཤད་ཚོགས་དང་འགལ། །ཞེས་པའི་དགག་པ་ཅིག་བྱས་འདུག་པ། དེའི་དོན་གང་
ཡིན་དྲི་བར་བྱ་སྟེ། ཕུང་པོ་ལྔ་འཇིག་ལྟ་ལྷན་སྐྱེས་ཀྱི་དམིགས་ཡུལ་ཡིན་པས་དེ་ལ་དམིགས་
ནས་བདག་ཏུ་འཛིན་པ་འཁོར་བའི་རྩ་བར་གྱུར་པའི་འཇིག་ལྟ་ཡིན་ཞེས་པའི་དོན་ཡིན་་
ནམ། དཔལ་ལྡན་ཟླ་བས། གཟུགས་བདག་མ་ཡིན་བདག་ནི་གཟུགས་ལྡན་མིན། །ཞེས་་་་་
སོགས་འཇིག་ལྟ་ཉི་ཤུ་བཤད་པ་དེ། འཁོར་བའི་རྩ་བར་གྱུར་པའི་འཇིག་ལྟ་ཡིན་ཞེས་པའི་
དོན་གང་ཡིན། དང་པོ་ལྟར་ན། དཔལ་ལྡན་ཟླ་བའི་ཕྱོགས་སྔ་མཐར་ཐུག་ཡིན་ཏེ། མང་་་་
བཀུར་བ་ཁ་ཅིག་གིས་ཕུང་པོ་ལྔ་འཇིག་ལྟ་ལྷན་སྐྱེས་ཀྱི་དམིགས་ཡུལ་ཡིན་ཟེར་བ་དང་།
དེ་བཞིན་དུ་ཁ་ཅིག་སེམས་གཅིག་པུ་དང༌། ཐེག་ཆེན་པ་ཁ་ཅིག་ཀུན་གཞིའི་རྣམ་ཤེས་དང་།
ཉན་ཐོས་སྡེ་པ་ཁ་ཅིག་ཡིད་ཀྱི་རྣམ་ཤེས་འཇིག་ལྟ་ལྷན་སྐྱེས་ཀྱི་དམིགས་ཡུལ་ཡིན་ཟེར་་་་
བའི་འདོད་པ་བརྗོད་པ་ལ། འཇུག་པར། ཁ་ཅིག་བདག་ལྟའི་རྟེན་དུ་ཕུང་པོ་ནི། །ལྔ་ཆར་་
ཡང་འདོད་ཁ་ཅིག་སེམས་གཅིག་འདོད། །ཅེས་གསུངས་ནས། དེ་འགོག་པ་ལ། གལ་ཏེ་ཕུང་
པོ་བདག་ན་དེ་ཕྱིར་དེ། །མང་བས་བདག་དེ་དག་ཀྱང་མང་པོར་འགྱུར། །ཞེས་སོགས་ཀྱི་་
གནོད་བྱེད་བརྗོད་པའི་ཕྱིར། གཉིས་པ་ལྟར་ན། གཟུཊ་བདག་མ་ཡིན་བདག་ནི་གཟུཊ་་་་
ལྡན་མིན། །ཞེས་སོགས་ཀྱིས་འཇིག་ལྟ་ཉི་ཤུ་བཤད་པ་དེ། འཁོར་བའི་རྩ་བར་གྱུར་བའི་་་་
འཇིག་ལྟ་མ་ཡིན་ཏེ། གཞུང་དེས་བསྟན་པའི་འཇིག་ལྟ་ཉི་ཤུ་པོ་ཐམས་ཅད་འཇིག་ལྟ་ཀུན་
196



བརྟགས་ཡིན་པའི་ཕྱིར་དང་། ཀུན་བརྟགས་ཀྱི་འཇིག་ལྟ་ལུས་ཅན་འཁོར་བར་འཆིང་བའི་
རྩ་བར་མི་འདོད་པའི་ཕྱིར། དེས་ན་རྒྱ་ཆེན་གཞུང་ལུགས་ཀུན་དང་མི་མཐུན་ཞིང་། དཔལ་
ལྡན་ཟླ་བའི་ལེགས་བཤད་ཚོགས་དང་འགལ་ཚུལ་སྨྱོས་ཤིག དེ་ལྟ་མིན་པར་གཞུང་དེས་་་
བསྟན་པའི་འཇིག་ལྟ་ཉི་ཤུ་པོ་ཐམས་ཅད་ལུས་ཅན་འཁོར་བར་འཆིང་བའི་རྩ་བར་འདོད་
ན། ཁྱེད་རང་ལ་ཁས་བླངས་ནང་འགལ་འདི་ཡོད་དེ། འོ་ན་བདག་གཟུཊ་དང་ངོ་བོ་ཉིད་
ཀྱིས་ལྡན་པར་ལྟ་བ་དེ། ལུས་ཅན་འཁོར་བར་འཆིང་བའི་འཇིག་ལྟ་ཡིན་པར་ཐལ། སྐབས་
འདིའི་འཇིག་ལྟ་ཉི་ཤུ་པོ་ཐམས་ཅད་ལུས་ཅན་འཁོར་བར་འཆིང་བའི་འཇིག་ལྟ་ཡིན་པ་
གང་ཞིག གཟུགས་བདག་མ་ཡིན་བདག་ནི་གཟུཊ་ལྡན་མིན། །གཟུགས་ལ་བདག་མེད་་་་་
བདག་ལའང་གཟུགས་ཡོད་མིན། །དེ་ལྟར་རྣམ་བཞིར་ཕུང་ཀུན་ཤེས་བྱ་སྟེ། །དེ་དག་བདག་
ཏུ་ལྟ་བ་ཉི་ཤུར་འདོད། །ཅེས་བཤད་འདུག་པའི་ཕྱིར། འདོད་ན། མོ་གཤམ་གྱི་བུ་གཟུགས་
དང་ངོ་བོ་ཉི་ཤུར་འདོད། །ཅེས་བཤད་འདུག་པའི་ཕྱིར། འདོད་ན། མོ་གཤམ་གྱི་བུ་་་་་
གཟུགས་དང་ངོ་བོ་ཉིད་ཀྱིས་ལྡན་པར་ལྟ་བ་དེ་ཡང་ལུས་ཅན་འཁོར་བར་འཆིང་བའི་རྩ་
བ་ཡིན་པར་ཐལ། འདོད་པའི་ཕྱིར། འདི་ཁྱེད་ལ་འཁོར་གསུམ་ཡིན་ཏེ། ཁྱེད་ཀྱི་རྩོད་ཡིག་
ལས། བག་ཙམ་བདེན་མེད་རྟོགས་པས་གྲོལ་ནུས་ན། །མོ་གཤམ་བུ་ལའང་ཅི་ཕྱིར་ཐལ་མི་
འགྱུར། །ཞེས་སྨྲས་པའི་ཕྱིར། གཞན་ཡང་། ཁྱེད་ལ་ནང་འགལ་འདི་ཡང་ཡོད་དེ། བདག་ལ་
བདེན་པར་རྟོག་པས་འཆིང་ནུས་པར་ཐལ། བདག་ལ་ངོ་བོ་ཉིད་ཀྱིས་གྲུབ་པར་ལྟ་བས་་་
འཆིང་ནུས་པའི་ཕྱིར། དེར་ཐལ། བདག་གཟུགས་དང་ངོ་བོ་ཉིད་ཀྱིས་ལྡན་པར་ལྟ་བས་་་
འཆིང་ནུས་པའི་ཕྱིར། འདི་ཡང་འཁོར་གསུམ་ཡིན་ཏེ། ཁྱེད་རང་གིས། བདག་ལ་བདེན་་་་
པར་རྟོག་པས་འཆིང་ནུས་ན། །བདག་ལ་བདག་ཏུ་རྟོག་པས་ཅིས་མི་འཆིང་། །ཞེས་སྨྲས་་་
པའི་ཕྱིར། གཞན་ཡང་། འཇིག་ལྟ་ཉི་ཤུ་པོ་དེ་ཉོན་མོངས་སྐྱོན་རྣམས་མ་ལུས་འཇིག་ཚོཊ་ལ། །
ལྟ་ལས་བྱུང་བར་བློ་ཡིས་མཐོང་གྱུར་ཅིང་། །ཞེས་པའི་སྐབས་ནས་དངོས་སུ་བསྟན་པའི་་་
འཇིག་ལྟ་ཡིན་པར་ཐལ། དེ་ལྟ་བུའི་འཇིག་ལྟ་དེ་ཉེས་ཀུན་སྐྱེད་བྱེད་ཀྱི་འཁོར་བའི་རྩ་བར་
གྱུར་པའི་འཇིག་ལྟ་ཡིན་པའི་ཕྱིར། འདོད་ན། འཇིག་ལྟ་ལྷན་སྐྱེས་ཡིན་པར་ཐལ། གཞུང་་
197



དེའི་སྐབས་ནས་དངོས་སུ་བསྟན་པའི་ཉེས་ཀུན་སྐྱེད་བྱེད་ཀྱི་འཁོར་བའི་རྩ་བར་གྱུར་པའི་
འཇིག་ལྟ་ཡིན་པའི་ཕྱིར། འདོད་ན། འཇིག་ལྟ་ལྷན་སྐྱེས་མ་ཡིན་པར་ཐལ། དེ་འཇིག་ལྟ་་་
ཀུན་བརྟགས་ཡིན་པའི་ཕྱིར། དེར་ཐལ། གཞུང་དེའི་སྐབས་ཀྱི་འཇུག་འགྲེལ་ལས། དེ་ལ་་་
འཇིག་ཚོགས་ལ་ལྟ་བའི་རིའི་རྩེ་མོ་ཉི་ཤུ་མཐོ་བ་ཡེ་ཤེས་ཀྱི་རྡོ་རྗེས་བཅོམ་ནས་རྒྱུན་དུ་་་་
ཞུགས་པའི་འབྲས་བུ་མངོན་དུ་བྱས་སོ། །ཞེས་གང་ལུང་ལས་གསུངས་པ་ནི། ལྟ་རི་བདག་
མེད་རྟོགས་པའི་རྡོ་རྗེ་ཡིས། །བཅོམ་བདག་གང་དག་ལྷན་ཅིག་འཇིག་འགྱུར་བ། །འཇིག་་
ཚོགས་ལྟ་རི་ལྷུན་སྟུག་ལ་གནས་པའི། །རྩེ་མོ་མཐོ་བར་གྱུར་པ་འདི་དག་གོ། །ཞེས་སྐབས་་
འདིའི་འཇིག་ལྟ་ཉི་ཤུ་པོ་དེ་རྒྱུན་ཞུགས་ཀྱིས་སྤངས་པར་གསུངས་པའི་ཕྱིར། ལན་འདེབས་
རྒྱུ་འདུག་གམ་མི་འདུག་ཐུགས་གཟུ་བོར་ཞོག་ལ་གཟིགས། དེའི་རྗེས་སུ་ཁྱེད་ཀྱིས། བདག་
ལ་བདེན་པར་རྟོག་པར་འཆིང་ནུས་ན། །བདག་ལ་བདག་ཏུ་རྟོག་པས་ཅིས་མི་འཆིང་། །
བདག་ཙམ་བདེན་མེད་རྟོགས་པས་གྲོལ་ནུས་ན། །མོ་གཤམ་བུ་ལའང་ཅི་ཕྱིར་ཐལ་མི་་་་་
འགྱུར། །ཞེས་པའི་དགག་པ་འདི་ཡང་འབྲེལ་མེད་ཀྱི་དགག་པར་འདུག་པས། ལན་གདབ་
དགོས་པ་མི་འདུག་ཀྱང་། ལན་ཅུང་ཟད་བཤད་ན། ཁྱེད་ཀྱི་ཐལ་འགྱུར་དང་པོའི་དོན་དེ།
བདག་བདག་ཏུ་འཛིན་པའི་བློ་དེས་འཆིང་ནུས་པར་ཐལ། བདག་བདེན་པར་འཛིན་པའི་
བློ་དེས་འཆིང་ནུས་པའི་ཕྱིར། ཞེས་པའི་དོན་ཡིན་ན། ཁྱབ་པ་མེད་དེ། བདག་བདག་ཏུ་་་
འཛིན་པའི་བློ་དེ་ལོག་ཤེས་མ་ཡིན་པའི་ཕྱིར་ཏེ། བདག་ཡོད་པ་གོང་དུ་བསྒྲུབས་ཟིན་པའི་
ཕྱིར། ཡང་བདག་རང་གི་མཚན་ཉིད་ཀྱིས་གྲུབ་པར་འཛིན་པའི་བློ་དེས་འཆིང་ནུས་པར་
ཐལ། ཞེས་པའི་དོན་ཡིན་ན་ནི། རྟགས་གསལ་ཐ་མི་དད་དུ་སོང་འདུག་པས། བགྲོ་གླེང་མི་
ཤེས་པའི་རྣམ་འགྱུར་དུ་གསལ་ལོ། །དེ་བཞིན་དུ། བདག་ཙམ་བདེན་མེད་རྟོགས་པས་གྲོལ་
ནུས་ན། །མོ་གཤམ་བུ་ལའང་ཅི་ཕྱིར་ཐལ་མི་འགྱུར། །ཞེས་པ་འདི་ཡང་དགག་པ་གཏོང་རྒྱུ་
མ་བྱུང་བའི་ཅལ་ཅོལ་དུ་འདུག་སྟེ། ཁོ་བོ་ཅག་གི་བདག་ཡོད་པར་ཁས་བླངས་ནས། དེ་་་
བདེན་མེད་དུ་རྟོགས་པས་གྲོལ་བ་ཐོབ་ནུས་པར་ཁས་བླངས་བཞིན་དུ། མོ་གཤམ་བུ་དང་
མཚུངས་པའི་དགག་པ་བྱེད་པ་ནི་ཟེར་རྒྱུས་གཏུགས་པའོ། །དེས་ན་ཁྱེད་ཀྱི་དགག་པ་འདི་
198



ཐམས་ཅད་ཀྱི་རྩ་བ་ཐ་སྙད་ཚད་གྲུབ་མེད་པར་འདོད་པའི་ལོག་རྟོག་དེ་ཉིད་ལ་ཐུག་་་་་་
འདུག་པས། འོག་ཏུ་བཤད་པར་བྱའོ། །དེའི་རྗེས་སུ་ཡང་ཁྱེད་ཀྱིས། འཇིག་ཚོགས་ལྟ་བས་
བདག་ལ་དམིགས་གྱུར་ན། །བདག་གིར་འཛིན་པས་བདག་ལ་ཅིས་མི་དམིགས། །དེ་ལྟར་
འདོད་ན་བདག་དང་བདག་གི་ནི། །ཁྱད་པར་གང་ཡིན་ཁྱོད་ཀྱིས་སྟོན་མི་ནུས། །ཞེས་སྨྲས་
འདུག་པ་དགག་པ་དེའི་དོན་ནི། བདག་གིར་འཛིན་པའི་འཇིག་ལྟས་བདག་ལ་དམིགས་་་
པར་ཐལ། ངར་འཛིན་པའི་འཇིག་ལྟས་བདག་ལ་དམིགས་པའི་ཕྱིར། འདོད་ན། བདག་་་
དང་བདག་གི་བ་གཉིས་ལ་ཁྱད་པར་མེད་པར་ཐལ། འདོད་པའི་ཕྱིར། ཞེས་པ་འདིར་་་་་
འདུག་པ། དེ་ལ་སྤྱིར་ང་ཡི་བར་འཛིན་པའི་འཇིག་ལྟས་ང་ལ་དམིགས་འདི་ལ་ལུགས་་་་
གཉིས་ཡོད་ཅིང་། རྗེ་རིན་པོ་ཆེའི་ལམ་རིམ་ཆེ་ཆུང་གཉིས་དང་། རྩ་འཇུག་གི་ཊཱིཀ་ཆེན་་་་
སོགས་སུ་གསལ་བར་བཤད་པ་མེད་ཀྱང་། མཁས་གྲུབ་ཐམས་ཅད་མཁྱེན་པས། ང་ཡི་བར་
འཛིན་པའི་འཇིག་ལྟས་ང་ལ་དམིགས་པར་བཤད་པས། སྐབས་འདིར་དེའི་རྗེས་སུ་འབྲང་
ལ། དེ་ལྟ་ན་ཡང་ང་ཡི་བ་ང་ཡིན་པར་ཐལ་བའི་སྐྱོན་མེད་དེ། ང་ཡི་བར་འཛིན་པའི་འཇིག་
ལྟ་དང་། ངར་འཛིན་པའི་འཇིག་ལྟའི་དམིགས་ཡུལ་གྱི་གཞི་མཐུན་ཡོད་ཀྱང་། དེ་གཉིས་ཀྱི་
དམིགས་ཡུལ་དོན་གཅིག་ཏུ་ཁས་མི་ལེན་པའི་ཕྱིར་ཏེ། ངར་འཛིན་ལྷན་སྐྱེས་ཀྱིས་ང་ཙམ་
ལ་དམིགས། ང་ཡི་བར་འཛིན་པའི་འཇིག་ལྟས་ང་དང་ང་ཡི་བ་གཉིས་ཀ་ལ་དམིགས་པའི་
ཕྱིར། གང་ཟག་གི་བདེན་འཛིན་དང་འཇིག་ལྟ་ལ་མུ་བཞིར་རྩི་བ་སོགས་ཀྱི་ལུགས་ཡོད་་་་
ཀྱང་། རང་ལུགས་ལ་དེ་ལྟར་མི་འདོད་དེ། འཇིག་ལྟ་ཡིན་ན་གང་ཟག་གི་བདེན་འཛིན་་་་
ཡིན་དགོས་པའི་ཕྱིར། གལ་ཏེ་དེ་ལྟར་ན། བདག་མེད་འདི་ནི་འགྲོ་བ་རྣམ་དགྲོལ་ཕྱིར། །
ཆོས་དང་གང་ཟག་དབྱེ་བས་རྣམ་གཉིས་གསུངས། །ཞེས་པའི་དོན་ཁྱེད་རང་གིས་བཤད་་
པ་དང་འགལ་ཏེ། འོ་ན་ང་ཡི་བ་ཆོས་ཅན། གང་ཟག་ཡིན་པར་ཐལ། གང་ཟག་གི་བདེན་་
འཛིན་གྱི་དམིགས་ཡུལ་ཡིན་པའི་ཕྱིར། ཁྱབ་པ་ཁྱེད་རང་གིས་ཁས་བླངས་སོ་སྙམ་ན།
བཤད་པར་བྱ་སྟེ། བདག་མེད་འདི་ནི་འགྲོ་བ་རྣམས་དགྲོལ་ཕྱིར། །ཞེས་སོགས་ཀྱི་དོན་ནི།
གང་ཟག་གི་བདག་མེད་ཕྲ་མོ་ཡིན་ན་རང་གི་སྟོང་གཞི་ཆོས་ཅན་དུ་གྱུར་བའི་གང་ཟག་་་
199



གཅིག་ཡོད་དགོས་ཞེས་པའི་དོན་ཡིན་གྱི། དེའི་སྟོང་གཞི་ཆོས་ཅན་ཡིན་ན་གང་ཟག་ཡིན་
པས་ཁྱབ་ཅེས་པའི་དོན་མ་ཡིན་པའི་ཕྱིར། དེ་བཞིན་དུ། གལ་ཏེ་ཕུང་པོ་བདག་ན་དེ་ཕྱིར་
དེ། །མང་བས་བདག་དེ་དག་ཀྱང་མང་པོར་འགྱུར། །ཞེས་སོགས་ཀྱི་དོན་ཡང་། གང་ཟག་་
གི་བདེན་འཛིན་ལྷན་སྐྱེས་ཀྱི་དམིགས་རྣམ་གཉིས་སུ་ཕྱེ་བའི་དམིགས་པ་ཡིན་ན། གང་་་་་
ཟག་ཡིན་དགོས་ཞེས་པའི་དོན་མ་ཡིན་གྱི། ངར་འཛིན་ལྷན་སྐྱེས་ཀྱི་དམིགས་རྣམ་གཉིས་་
སུ་ཕྱེ་བའི་དམིགས་པ་ཡིན་ན། ང་ཡིན་དགོས་ཞེས་པའི་དོན་ཡིན་ནོ། །འོན་ཀྱང་བློ་གྲོས་་་
རྩིང་པོས་དེ་ལྟ་བུའི་སྤུ་རིགས་འབྱེད་ག་ལ་ཤེས། དེ་ཕྱིན་ཆད་བློ་སྐྱེད་དུ་ཟུངས་ལ་གཞུང་་
དོན་དུ་སོང་མ་སོང་རྟོགས་ཤིག དེའི་རྗེས་སུ་ཁྱེད་ཀྱིས་བདག་ཏུ་འཛིན་པས་བདག་ལ་་་
དམིགས་དགོས་ན། བདེན་པར་འཛིན་པས་བདེན་གྲུབ་མ་དམིགས་ཅི། ཞེས་བདེན་གྲུབ་་་
འཛིན་པའི་བློ་དེས་བདེན་གྲུབ་ལ་དམིགས་པར་ཐལ། གང་ཟག་གི་བདེན་འཛིན་དེས་་་་་
བདག་ལ་དམིགས་པའི་ཕྱིར། ཞེས་སྨྲས་འདུག་པ། འབྲེལ་གཏན་ནས་མེད་དེ། གང་ཟག་གི་
བདེན་འཛིན་གྱིས་བདག་ལ་དམིགས་པ་གོང་དུ་རྒྱས་པར་བཤད་ཟིན་ཅིང་། བདེན་གྲུབ་་
དམིགས་ཡུལ་དུ་བྱེད་པའི་བདེན་འཛིན་གཞི་མ་གྲུབ་པའི་ཕྱིར། དེའི་རྗེས་སུ་ཁྱེད་ཀྱིས། །
བདག་མེད་ན་ནི་བྱེད་དང་བྱེད་པ་པོའི། །སེམས་ཅན་ཉིད་ཀྱང་མི་འཐད་རྩོད་པའི་ལན། །
དཔལ་ལྡན་ཟླ་བས་བཏགས་པ་ཙམ་གྱི་བདག །ཕུང་པོའི་སྟེང་ན་རྣམ་སྨིན་མྱོང་བ་པོར། །
ཐ་སྙད་བདེན་པའི་དོན་དུ་གསུངས་མོད་ཀྱི། །དེ་ཉིད་བདག་ལྟའི་དམིགས་པར་འཐད་་་་
གྱུར་ན། །རྣལ་འབྱོར་པ་ཡིས་བདག་ནི་ཇི་ལྟར་འགོག །ཅེས་པའི་དགག་པ་ཅིག་བྱས་འདུག་
པ་འདི་ནི། དཔལ་ལྡན་ཟླ་བའི་བཞེད་པ་གཏན་མ་རྟོགས་པའི་དགག་པ་ཡིན་ཏེ། དཔལ་
ལྡན་ཟླ་བས་བདག་ཡོད་པར་ཁས་བླངས་བཞིན་དུ། བདག་མེད་པར་ཁས་བླངས་པ་གཞིར་
བཞག་བྱས་ནས། གཞན་གྱི་རྩོད་པ་བཀོད། དེ་ལ་འབྲེལ་མེད་ཀྱི་ལན་བཏབ་འདུག་པའི་་་
ཕྱིར། ཁྱེད་ཀྱི་རྩོད་ལན་འདི་ནི་རྣམ་འགྲེལ་དུ། ལྟར་སྣང་ཞེས་སོཊ་བཀོད་པ་ཡིས། །ལན་ནི་
འབྲེལ་མེད་བཞད་གད་དེ། །ཞེས་མང་ལེན་གྱི་བུའི་རྩོད་ལན་བཀོད་ནས་བཞད་གད་ཀྱི་་་
གནས་སུ་མཛད་པ་དང་འདྲ་སྟེ། འབྲེལ་མེད་ཀྱི་རྩོད་པ་བཀོད་ནས། དེ་ལ་འབྲེལ་མེད་ཀྱི་
200



ལན་བཏབ་པ་ཡིན་པའི་ཕྱིར། དེ་འདྲའི་རྩོད་ལན་ཟླ་བའི་ཞབས་ཀྱི་གཞུང་མེད་དེ། ཡོད་ན་
གཞུང་འདིས་བསྟན་ཞེས་སྨྲ་རྒྱུ་མི་འདུག་པའི་ཕྱིར། གལ་ཏེ་འཇུག་པ་ལས། བྱེད་པོ་མེད་
ལས་ཡོད་སྙམ་བློ་ཡིན་ན། །མ་ཡིན་གང་ཕྱིར་བྱེད་པོ་མེད་ལས་མེད། །ཅེས་དང་། གལ་ཏེ་་་
དངོས་རྣམས་དེ་ཉིད་དུ་མེད་ན། །ཐ་སྙད་དུ་ཡང་མོ་གཤམ་བུ་ཇི་བཞིན། །དེ་དག་མེད་པ་
ཉིད་འགྱུར་དེ་ཡི་ཕྱིར། །དེ་དག་རང་བཞིན་གྱིས་ནི་ཡོད་པ་ཉིད། །ཅེས་སོགས་ཀྱི་རྩོད་ལན་
རྣམས་ལ་འཁྲུལ་པ་ཡིན་ན་ནི། གཞུང་དེ་རྣམས་ཀྱི་དོན་ལྟར་ཡིན་ཏེ། གོང་དུ་དངོས་པོ་་་
རྣམས་རང་བཞིན་གྱིས་མེད་ཅིང་ཐ་སྙད་དུ་ཡོད་པར་ཞལ་གྱིས་བཞེས་པ་ལ། ཁོ་ན་རེ།
ལས་བྱེད་པ་པོ་དང་རྣམ་སྨིན་མྱོང་བ་པོའི་སེམས་ཅན་རྣམས་དེ་ཁོ་ན་ཉིད་དུ་སྟེ་རང་་་་་
བཞིན་གྱིས་མེད་ན། དེ་རྣམས་གཏན་མེད་པར་འགྱུར་ལ། དེ་ལྟར་ན་ཁྱེད་རང་དེ་རྣམས་ཐ་
སྙད་དུ་ཡོད་པར་འདོད་པ་དང་འགལ་ལོ། །ཞེས་ཐ་སྙད་ཚད་གྲུབ་བཞེད་པ་གསལ་བར་་་་
བསྟན་ནས། དེས་ན་དེ་དག་རང་བཞིན་གྱིས་ཡོད་དོ། །ཞེས་པ་རྩོད་པའི་དོན་ཡིན་ལ། དེའི་
ལན་དུ། གང་དག་རབ་རིབ་ཅན་སོགས་ཡུལ་འགྱུར་བ། །སྐྲ་ཤད་ལ་སོགས་དེ་དག་མ་སྐྱེས་
པས། །རེ་ཞིག་དེ་དག་ཉིད་ལ་རྩད་བྱ་སྟེ། །ཕྱི་ནས་མ་རིག་རབ་རིབ་རྗེས་འབྲེལ་བའོ། །ཞེས་
སོགས་གསུངས་པ་ཡིན་ནོ། །ཁྱེད་ལྟར་ན། ལས་བྱེད་པ་པོ་དང་རྣམ་སྨིན་མྱོང་བ་པོའི་་་་
སེམས་ཅན་མེད་ཀྱང་སྐྱོན་མེད། དེ་རྣམས་ཕུང་པོའི་སྟེང་ན་རྣམ་སྨིན་མྱོང་བ་པོར་ཐ་སྙད་
བཏགས་ཡོད་ཙམ་དུ་ཡོད་པའི་ཕྱིར། ཞེས་པ་ལན་གྱི་དོན་དུ་འཆད་དགོས་པས། འགལ་་་
ཁྱབ་ཟླ་བའི་དགོངས་པར་མི་སྨྲ་ཞིག སྐབས་འདིར་ཁྱེད་ལ་འཁྲུལ་པ་ཆེན་པོ་ཞིག་བྱུང་་་་
འདུག་པས། ཁོ་བོས་བློ་སྐྱེད་འདི་སྦྱིན་པར་བྱ་སྟེ། སྤྱིར་སངས་རྒྱས་པའི་གྲུབ་མཐའ་སྨྲ་བའི་
གང་ཟག་ཡིན་ན། བདག་དང་གང་ཟག་སོགས་ཁས་ལེན་པས་ཁྱབ་སྟེ། བྱེ་བྲག་ཏུ་སྨྲ་བ་་་་
ནས་དབུ་མ་ཐལ་འགྱུར་བའི་བར་ཐམས་ཅད་ཀྱིས་བདག་དང་གང་ཟག་སོགས་ཁས་ལེན་
པའི་ཕྱིར། དང་པོ་གྲུབ་སྟེ་མཛོད་འགྲེལ་གྱི་གནས་དགུ་པར། ཁ་ཆེ་བྱེ་བྲག་ཏུ་སྨྲ་བས་ཡིད་
ཀྱི་རྣམ་པར་ཤེས་པའི་རྒྱུན་གང་ཟག་ཏུ་ཁས་ལེན་པར་བཤད། འཇུག་པའི་རང་འགྲེལ་དུ།
ཁ་ཅིག་བདག་ལྟའི་རྟེན་དུ་ཕུང་པོ་ནི། །ལྔ་ཆར་ཡང་འདོད་ཁ་ཅིག་སེམས་གཅིག་འདོད། །
201



ཅེས་པའི་འདོད་པ་བརྗོད་པ་ན། མང་བཀུར་བ་ཁ་ཅིག་གིས་ཕུང་པོ་ལྔ་ཀ་བདག་དང་། ཁ་
ཅིག་གིས་སེམས་གཅིག་པུ་བདག་ཏུ་ཁས་ལེན་པར་བཤད། ཁ་ཅིག་དེ་ཉིད་གཞན་ཉིད་་་་
རྟག་མི་རྟག །ལ་སོགས་བརྗོད་མེད་གང་ཟག་རྫས་ཡོད་འདོད། །ཅེས་པའི་སྐབས་སུ་སྣལ་མ་
བུ་པའི་སྡེ་བས་རྟག་མི་རྟག་གང་དུ་ཡང་བརྗོད་དུ་མེད་པའི་གང་ཟག་རང་རྐྱ་ཐུབ་པའི་་་
རྫས་ཡོད་ཀྱི་བདག་ཁས་ལེན་པར་བཤད་ཅིང་། མདོ་སྡེ་པས་ཀྱང་ཁ་ཆེ་བ་དང་མཐུན་པར་
ཡིད་ཀྱི་རྣམ་ཤེས་ཀྱི་རྒྱུན་གང་ཟག་དང་བདག་ཏུ་ཁས་ལེན་པའི་ཕྱིར། སེམས་ཙམ་པ་ལ་་་
ཀུན་གཞི་ཁས་ལེན་མི་ལེན་གཉིས་ལས། ཀུན་གཞི་མི་འདོད་པའི་རིགས་པའི་རྗེས་འབྲང་་
གི་སེམས་ཙམ་པས། ཡིད་ཀྱི་རྣམ་ཤེས་བདག་ཏུ་ཁས་ལེན། ཀུན་གཞི་ཁས་ལེན་པའི་སེམས་
ཙམ་པས་ནི་ཀུན་གཞིའི་རྣམ་ཤེས་བདག་ཏུ་ཁས་ལེན་ཏེ། དེས་ཉོན་ཡིད་དེ་དམིགས་པ་
ཀུན་གཞི་ལ་དམིགས་ནས། རྣམ་པ་རང་རྐྱ་ཐུབ་པའི་རྫས་ཡོད་ཀྱི་ངོར་སེམས་པའི་བློར་་་་
འདོད་པའི་ཕྱིར། དེའི་རྒྱུ་མཚན་གྱི་ཀུན་གཞི་ཁས་ལེན་ན་རྣམ་ཤེས་བདག་ཏུ་ཁས་ལེན་་་་་
དགོས་པས། ཐལ་འགྱུར་པས་ཀུན་གཞི་ཁས་མི་ལེན་པའི་རྒྱུ་མཚན་གཅིག་ནི་དེ་ཡང་ཡིན་
ནོ། །རང་རྒྱུད་པས་ཀྱང་ཡིད་ཀྱི་རྣམ་ཤེས་གང་ཟག་དང་བདག་ཏུ་ཁས་ལེན་ཏེ། རྟོག་གེ་་་
འབར་བ་ལས། ཁོ་བོ་ཅག་ནི་ཐ་སྙད་དུ་རྣམ་པར་ཤེས་པ་ལ་བདག་གི་སྒྲ་དངོས་སུ་་་་་
འདོགས་ཏེ། རྣམ་པར་ཤེས་པ་ཡང་སྲིད་པ་ལེན་པའི་ཕྱིར་བདག་ཡིན་ནོ། །ཞེས་དང་། ཤེས་
རབ་སྒྲོན་མེ་ལས། རྣམ་པར་ཤེས་པ་བདག་ཏུ་ཁས་བླངས་ནས། དོན་དམ་པར་བདག་མེད་
དམ་བཅས་པ་ལ་དམ་བཅས་པའི་སྐྱོན་དུ་མི་འགྱུར་བ་དང་། ཞེས་གསུངས་པ་འདི་རྣམས་
ལ་གཟིགས་ལ་རྗེ་ཙོང་ཁ་པ་ལ་གསོལ་བ་ཐོབ་དང་། གོ་བའི་དུས་ཅིག་འོང་། ཐལ་འགྱུར་་
པས་ནི་བདག་དང་གང་ཟག་སོགས་ཁས་ལེན་ཀྱང་། དེ་རང་གི་གདགས་གཞི་ཕུང་པོའི་་་་
གསེབ་ནས་མི་འཇོག་པར། མིང་རྐྱང་བཏག་ཡོད་ཙམ་གྱི་ང་དང་གང་ཟག་སོགས་ཁས་་་་
ལེན་པ་ཡིན་ཏེ། འདི་ནི་ཕུང་པོ་རྣམས་རྟེན་འགྲུབ་པར་འགྱུར། །ཞེས་གསུངས་པའི་ཕྱིར།
དེའི་རྗེས་སུ་ཁྱེད་ཀྱིས། སེམས་ཅན་དང་གང་ཟག་ལ་སོགས་པ་བདག་ལྟའི་དམིགས་པ་་་་
ཡིན་ན། རྣལ་འབྱོར་པས་བདག་ཇི་ལྟར་འགོག་ཅེས་པའི་ལན་ནི་གོང་དུ་བཤད་ཟིན་མོད།
202



ད་དུང་ལབ་དགོས་པ་འདུག་ན། དེ་འདྲའི་དགག་པ་རྩོད་པ་དོན་གཞན་ཡིན་ཏེ། རྣལ་་་་
འབྱོར་པས་འགོག་རྒྱུའི་བདག་དེ་རང་བཞིན་གྱིས་གྲུབ་པ་ལ་བྱེད། བདག་ནི་འདི་ཡི་ཡུལ་
དུ་རྟོགས་བྱས་ནས། །ཞེས་པའི་བདག་དེ་འཇིག་ལྟ་ལྷན་སྐྱེས་ཀྱི་དམིགས་པར་གྱུར་པའི་་་་
བདག་ལ་བྱེད་པའི་ཕྱིར། དེ་སྐད་དུ། དེ་ཡང་བདག་གི་བདག་མེད་པ་ཉིད་ཁོང་དུ་ཆུད་པ་
ལས་སྤོང་བར་འགྱུར་བས། ཞེས་གསུངས་པའི་ཕྱིར། དེས་ན་ཁྱེད་ཀྱིས་བདག་གི་བདག་་་་
མེད་པ་ཞེས་པའི་དོན་གཏན་མ་གོ་བར་འདུག་གོ། ། །
མདོར་ན་ཁྱེད་ཀྱི་དགག་པ་འདི་ནི་ཀུན་རྫོབ་བདེན་པ་གཞི་མ་གྲུབ་པར་འདོད་
པའི་ལོག་རྟོག་གི་ཐ་ཆད་དེ་ཉིད་སླར་ཡང་འོངས་པ་ཡིན་པས་ཅུང་ཟད་སྤྲོས་ཏེ་བཤད་
པར་བྱ་སྟེ། དེ་ལ་སྤྱིར་ཐལ་འགྱུར་བའི་ལུགས་ཀྱི་ཀུན་རྫོབ་འཇོག་ཚུལ་འདི་ཤིན་ཏུ་རྟོགས་
པར་དཀའ་བས། རྗེ་ཙོང་ཁ་པ་འཇིག་རྟེན་དུ་མ་བྱོན་པའི་གོང་དུ། གངས་རིའི་ཁྲོད་འདིར་
མཁས་གྲུབ་ཀྱི་བླ་མ་དུ་མ་ཞིག་བྱོན་ཀྱང་། ཐལ་འགྱུར་བའི་ལུགས་ཀྱི་ཀུན་རྫོབ་འཇོག་ཚུལ་
ཕྱིན་ཅི་མ་ལོག་པར་རྟོགས་པ་ཉིན་མོའི་སྐར་མ་ལས་ཀྱང་ཆེས་དཀོན་པ་ཅིག་བྱུང་འདུག་
སྟེ། ཁ་ཅིག་གིས་འཁྲུལ་ངོར་ཡོད་པ་ལ་ཀུན་རྫོབ་ཏུ་ཡོད་པར་འཇོག་ཅེས་པ་དང་། ཡང་ཁ་
ཅིག་ལྷན་སྐྱེས་ཀྱི་མ་རིག་པའི་ངོར་ཡོད་པ་ལ་ཀུན་རྫོབ་ཏུ་ཡོད་པའི་དོན་དུ་འཇོག ཅེས་་་
སོགས་ཀླུ་སྒྲུབ་ཡབ་སྲས་ཀྱི་གཞུང་དང་འགལ་བ་ཁས་ལེན་པ་ཤ་སྟག་བྱུང་འདུག་པའི་ཕྱིར།
རྗེ་ཙོང་ཁ་པས་ནི་དྭགས་པོ་ལྷ་སྡིངས་སུ། འཕགས་པ་ཡབ་སྲས་ལྔ་དང༌། ཁྱད་པར་སློབ་་་
དཔོན་སངས་རྒྱས་བསྐྱངས་ཀྱིས་བྱིན་གྱིས་བརླབས་པའི་མཚན་མ་ཁྱད་པར་ཅན་བྱུང་བ་
ལ་བརྟེན་ནས། སངས་རྒྱས་བསྐྱངས་ཀྱི་འགྲེལ་པ་གཟིགས་པས་རྐྱེན་བྱས་ཏེ། ཐལ་འགྱུར་་
བའི་ལུགས་ཀྱི་ཐ་སྙད་འཇོག་ཚུལ་ཕྱིན་ཅི་མ་ལོག་པར་ཐུགས་སུ་ཆུད་པ་ཡིན་པར་འདུག་
དེའི་ཕྱིར་རྗེ་ཙོང་ཁ་པའི་རྗེས་སུ་མ་འབྲངས་པར་ཐ་སྙད་འཇོག་ཚུལ་ལ་ལབ་ལབ་ཇི་ཙམ་
བྱས་ཀྱང་མཁས་པ་མགུ་བ་སྐྱེད་པའི་ཐ་སྙད་འཇོག་ཚུལ་མི་འོང་བས། ལུགས་འདིའི་ཐ་་་་
སྙད་འཇོག་ཚུལ་ཤེས་པར་འདོད་ན། རྗེ་ཙོང་ཁ་པའི་རྗེས་སུ་འབྲང་དགོས་པ་ཡིན་ནོ། །
དེས་ན་ཁྱེད་ཀྱིས་སེམས་ཅན་དང་གང་ཟག་ལ་སོགས་པ་མེད་ཟེར་བ་བྱས་འདུག་པ་འདི་



ནི་ཆད་ལྟ་ཆེན་པོ་བླ་ན་མེད་པ་ཡིན་ཏེ། འཇུག་འགྲེལ་ལས། ཡང་གང་ལས་བྱེད་པ་པོ་ནི་མ་
དམིགས་ཀྱི་ལས་ཀྱང་ཡོད་ལ་རྣམ་པར་སྨིན་པ་ཡང་ཡོད་དེ་ཞེས་བརྗོད་པ་དེ་ལས་ནི་བྱེད་
པ་པོ་རང་བཞིན་དུ་གྱུར་པ་བཀག་པར་ཤེས་པར་བྱའི། བརྟེན་ནས་གདགས་པར་བྱ་བ་ཐ་
སྙད་ཀྱི་ཡན་ལག་ཏུ་གྱུར་པ་བཀག་གོ། །ཞེས་བྱ་བར་ནི་ཤེས་པར་མི་བྱའོ། །ཞེས་ལས་བྱེད་
པ་པོ་དང་རྣམ་སྨིན་མྱོང་བ་པོའི་སེམས་ཅན་རྣམས་རང་བཞིན་གྱིས་མེད་ཀྱང་ཐ་སྙད་་་་་
བཏགས་ཡོད་ཙམ་དུ་ཡོད་པར་གསལ་བར་བཤད་པའི་ཕྱིར། གལ་ཏེ། མ་ཁྱབ་སྟེ། ཐ་སྙད་
བཏགས་ཡོད་ཙམ་དུ་ཡོད་པས་ཡོད་གོ་མི་ཆོད་པའི་ཕྱིར་སྙམ་ན། འོ་ན་ཡོད་ན་རང་ངོས་་
ནས་ཡོད་དགོས་པར་ཐལ། མ་ཁྱབ་པ་དེའི་ཕྱིར། འདོད་ན། བཞི་བརྒྱ་པའི་འགྲེལ་པ་ལས།
དངོས་པོ་ཡོད་པར་སྨྲ་བའི་ལྟར་ན་ཇི་སྲིད་དུ་དངོས་པོ་དེའི་ཡོད་པ་ཉིད་ཡིན་པ་དེ་སྲིད་དུ།
དེ་ལྟར་རང་གི་ངོ་བོ་ཡང་ཡོད་པ་ཉིད་ཡིན་ལ། གང་གི་ཚེ་རང་གི་ངོ་བོ་དང་བྲལ་བ་དེའི་ཚེ།
དེ་ལ་དངོས་པོ་དེ་རྣམ་པ་ཐམས་ཅད་དུ་མེད་པའི་ཕྱིར། བོང་བུའི་རྭ་དང་འདྲ་བས་གཉིས་
སུ་སྨྲ་བ་ལས་མ་འདས་པའི་ཕྱིར། འདིའི་མངོན་པར་འདོད་པ་ཐམས་ཅད་འགྲིག་དཀའ་་
བར་འགྱུར་རོ། །ཞེས་ཡོད་ན་རང་ངོས་ནས་ཡོད་དགོས་པར་འདོད་པ་ལ་གནོད་བྱེད་་་་་
བསྟན་པ་མི་འཐད་པར་ཐལ། འདོད་པའི་ཕྱིར། གཞན་ཡང་། འཇུག་འགྲེལ་ལས། གཟུགས་
བརྙན་རང་བཞིན་མེད་པའི་རྒྱུ་དང་འབྲས་བུའི་རྣམ་པར་གཞག་པ་ཡང་ཤེས་བཞིན་དུ་་་
མཁས་པ་སུ་ཞིག་གཟུགས་དང་ཚོར་བ་ལ་སོགས་པ་རྒྱུ་དང་འབྲས་བུ་ལས་ཐ་དད་པ་མེད་
པར་གནས་པ་རྣམས་ཡོད་པ་ཙམ་ཞིག་ཏུ་དམིགས་པས་རང་བཞིན་དང་བཅས་པར་ངེས་
པར་བྱེད། དེའི་ཕྱིར་ཡོད་པར་དམིགས་ཀྱང་རང་བཞིན་གྱིས་སྐྱེ་བ་མེད་དོ། །ཞེས་ཡོད་ཙམ་
དང་རང་བཞིན་གྱིས་ཡོད་པའི་ཁྱད་པར་བྱེད་པ་མི་འཐད་པར་ཐལ། ཡོད་ན་རང་བཞིན་
གྱིས་ཡོད་དགོས་པའི་ཕྱིར། དེས་ན་ལུང་དེའི་དོན་གང་ཡིན་དྲིས་ན། ཁྱེད་རྣམས་སྨྲ་རྒྱུ་མི་
འོང་སྟེ། གཟུགས་བརྙན་རང་བཞིན་མེད་པའི་ཞེས་པ་ནས། ཡོད་པ་ཙམ་ཞིག་ཏུ་དམིགས་
པས་རང་བཞིན་དང་བཅས་པར་ངེས་པར་བྱེད། ཅེས་པའི་བར་གྱི་དོན་དེ་གང་ལ་བྱེད།
ཀུན་རྫོབ་ཏུ་ཡོད་ན་བདེན་གྲུབ་ཏུ་ཡོད་དགོས་ཞེས་གྲུབ་མཐའ་འོག་མས་ཁས་ལེན་པ་ལ་
204



བྱེད་དམ། ཡོད་ན་བདེན་གྲུབ་ཏུ་ཡོད་དགོས་ཞེས་ཁས་ལེན་པ་ལ་བྱེད། དང་པོ་ལྟར་ན་་་་
ཉན་ཐོས་སྡེ་པ་དང་སེམས་ཙམ་པ་སོགས་རང་སྡེ་འོག་མ་རྣམས་ཀྱིས། ཀུན་རྫོབ་ཏུ་ཡོད་ན་
དོན་དམ་དུ་ཡོད་པའི་ཁྱབ་པ་ཁས་ལེན་པར་ཐལ། ལུང་དོན་འཆད་ཚུལ་འཐད་པའི་ཕྱིར།
འདོད་མི་ནུས་ཏེ། ཉན་ཐོས་སྡེ་པ་དང་སེམས་ཙམ་པ་སོགས་ཀྱིས་ཀུན་རྫོབ་ཏུ་ཡོད་ན་དོན་
དམ་དུ་མེད་དགོས་པར་འདོད་པའི་ཕྱིར། གལ་ཏེ་གཉིས་པ་ལྟར་ན། དེ་ཕྱིར་ཡོད་པར་་་་་
དམིགས་ཀྱང་རང་བཞིན་གྱིས་སྐྱེ་བ་མེད་དོ། །ཞེས་པ་འདིས། གཟུགས་ཚོར་ཡོད་ཀྱང་། །
རང་བཞིན་གྱིས་མེད་ཅེས་བསྟན་པ་ཡིན་པར་ཐལ། རང་སྡེ་འོག་མའི་ཕྱོགས་སྔ་བརྗོད་་་་
ཚུལ་དེ་འཐད་པའི་ཕྱིར། འདོད་ན་གཞུང་དེས་གཟུཊ་ཚོར་སོགས་ཡོད་པར་བསྟན་པར་་་་
ཐལ། འདོད་པའི་ཕྱིར། འདོད་ན་དངོས། གཞན་ཡང་། ཁྱེད་ལ་འདི་དྲི་བར་བྱ་སྟེ། མུ་་་་
སྟེགས་པས་བཏགས་པའི་བདག་དེ་ཀུན་རྫོབ་ཏུ་ཡོད་དམ་མེད། གལ་ཏེ་ཀུན་རྫོབ་ཏུ་ཡོད་
ན་ཡོད་མི་དགོས་པས། དེ་ཡང་ཀུན་རྫོབ་ཏུ་ཡོད་པར་འདོད་དོ་ཞེ་ན་ཟླ་བའི་གཞུང་དང་་
ཁྱེད་རང་གི་ཁས་བླངས་གཉིས་ཀ་དང་འགལ་ཏེ། དང་པོ་ནི། འཇུག་པ་ལས། འདི་ནི་ངར་
འཛིན་རྟེན་དུའང་མི་རིགས་ལ། །འདི་ནི་ཀུན་རྫོབ་ཏུ་ཡང་ཡོད་མི་འདོད། །ཅེས་མུ་སྟེགས་
པས་བཏགས་པའི་བདག་ཀུན་རྫོབ་ཏུ་ཡང་མེད་པར་བཤད་པའི་ཕྱིར། ཁས་བླངས་དང་་་་
འགལ་ཚུལ་ནི། འོ་ན་མུ་སྟེགས་པས་བཏགས་པའི་བདག་ཆོས་ཅན། ལྷན་སྐྱེས་ཀྱི་མ་རིག་་
པའི་ངོར་ཡོད་པར་ཐལ། ཀུན་རྫོབ་ཏུ་ཡོད་པའི་ཕྱིར། རྟགས་ཁྱབ་ཁས། འདོད་ན། ལྷན་་་་་
སྐྱེས་ཀྱི་མ་རིག་པ་དེ་བློ་ཀུན་བརྟགས་ཡིན་པར་ཐལ། དེའི་འཛིན་སྟངས་ཀྱི་ངོར་མུ་སྟེགས་
པས་བཏགས་པའི་བདག་ཡོད་པའི་ཕྱིར། ལན་མེད་དོ། །གལ་ཏེ་མ་རིག་པས་བསླད་པའི་་
འཁྲུལ་ངོར་ཡོད་པ་ཀུན་རྫོབ་ཏུ་ཡོད་པའི་དོན་ཡིན་པས་སྐྱོན་མེད་དོ། །ཞེ་ན། འོ་ན་མཐའ་
བཞིའི་སྐྱེ་བ་ཆོས་ཅན། མ་རིག་པས་བསླད་པའི་འཁྲུལ་ངོར་ཡོད་པའི་ཕྱིར། འདོད་ན། །
དཔལ་ལྡན་ཟླ་བས་དེ་ཕྱིར་དངོས་པོ་བདག་ལས་འབྱུང་ཞེས་རབ་ཏུ་བཏགས་པ་འདི། །དེ་
ཉིད་དང་ནི་འཇིག་རྟེན་དུ་ཡང་རིགས་པ་མ་ཡིན་ནོ། །ཞེས་དང་། གཞན་ལས་སྐྱེ་བ་འཇིག་
རྟེན་ལས་ཀྱང་མེད། །ཅེས་དང་། འདི་ནི་འཇིག་རྟེན་ལས་མིན་དེ་ཉིད་དུའང་འདོད་མིན་ཏེ། །
205



ཞེས་གསུངས་པ་མི་འཐད་པར་ཐལ། འདོད་པའི་ཕྱིར། གཞན་ཡང་། འཁྲུལ་ངོར་ཡོད་ན་་་
ཀུན་རྫོབ་ཏུ་ཡོད་དགོས་ཞེས་སྨྲ་བ་འདི་དཔལ་ལྡན་ཟླ་བའི་གཞུང་ལ་རྟོག་པ་ཡེ་མ་བཅུག་
པ་ཡིན་ཏེ། མི་ཤེས་གཉིད་ཀྱིས་རབ་བསྐྱོད་མུ་སྟེགས་ཅན། །རྣམས་ཀྱི་བདག་ཉིད་ཇི་བཞིན་
བཏགས་པ་དང་། །སྒྱུ་མ་སྨིག་རྒྱུ་སོགས་ལ་བཏགས་པ་གང་། །དེ་དག་འཇིག་རྟེན་ལས་ཀྱང་
ཡོད་མིན་ཉིད། །ཅེས་མུ་སྟེགས་པས་བཏགས་པའི་ཡོན་ཏན་གསུམ་དང་སྤྱི་གཙོ་བོ་སོགས་
ཀུན་རྫོབ་ཏུ་ཡང་མེད་པར་བཤད་འདུག་པའི་ཕྱིར། དེས་ན་ཁྱེད་རྣམས་ཀྱིས་ཐ་སྙད་ཀྱིས་
ཐ་སྙད་ཚད་གྲུབ་འཇིག་རྟེན་འགོག་པ་ལ་རངས་པར་བྱས་འདུག་ཀྱང་། རྗེ་ཙོང་ཁ་པས་ཐ་
སྙད་ཚད་གྲུབ་སྟོན་པའི་ལུང་ཤེས་བྱེད་དུ་དྲངས་པ་རྣམས་ལ་འབྲུ་གཏན་མ་འབྱུང་བས།
འདི་ཁྱེད་རྣམས་ཀྱི་ངན་རྒྱ་ཆེ་ཤོས་ཡིན་ནོ། །གཞན་ཡང་། དབུ་མ་འཇུག་པའི་རང་འགྲེལ་
དུ། བཅོམ་ལྡན་འདས་ཀྱིས་འཇིག་རྟེན་ང་དང་ལྷན་ཅིག་རྩོད་ཀྱི། ང་ནི་འཇིག་རྟེན་དང་མི་
རྩོད་དེ་གང་འཇིག་རྟེན་ན་ཡོད་པར་འདོད་པ་དེ་ནི་ང་ཡང་ཡོད་པར་བཞེད་དོ། །གང་་་
འཇིག་རྟེན་ན་མེད་པར་འདོད་པ་དེ་ནི་ང་ཡང་མེད་པར་བཞེད་དོ། །ཞེས་གཞི་གྲུབ་ན་་་
ཀུན་རྫོབ་ཏུ་ཡོད་དགོས་པ་དང༌། ཀུན་རྫོབ་ཏུ་ཡོད་ན་ཡོད་དགོས་པ་གསལ་བར་གསུངས་
པ་མི་འཐད་པར་ཐལ། ཀུན་རྫོབ་ཏུ་ཡོད་ན་ཡོད་མི་དགོས་པའི་ཕྱིར། དེ་བཞིན་དུ་ཀུན་་་་
རྫོབ་ཏུ་ཡོད་ན་ཡོད་དགོས་པ་ནི་རྗེ་མི་ལས་ཀྱང་གསུངས་ཏེ། ཨེ་མ་སེམས་ཅན་མེད་གྱུར་ན།།
དུས་གསུམ་སངས་རྒྱས་ཅི་ལས་བྱུང་། །རྒྱུ་མེད་འབྲས་བུ་མི་སྲིད་པས། །ཀུན་རྫོབ་བདེན་་་
པའི་དབང་དུ་ནི། །འཁོར་བ་དང་ནི་མྱ་ངན་འདས། །ཐམས་ཅད་ཡོད་ཅེས་ཐུབ་པས་་་་
གསུངས། །ཞེས་གསུངས་འདུག་པའི་ཕྱིར། མདོར་ན་ཀུན་རྫོབ་ཚད་གྲུབ་འགོག་པ་འདི་ནི་
དབུ་མ་འཇུག་པའི་མཆོད་བརྗོད་ནས་བཟུང་སྟེ། གཞུང་དོན་ཕྱིན་ཅི་ལོག་ཏུ་འཆད་པ་ལ་
ཞུགས་པ་ཡིན་ཏེ། འཇུག་པའི་མཆོད་བརྗོད་དུ། གང་ཕྱིར་བརྩེ་ཉིད་རྒྱལ་བའི་ལོ་ཐོག་ཕུན་
ཚོགས་འདིའི། །ས་བོན་དང་ནི་སྤེལ་ལ་ཆུ་འདྲ་ཡུན་རིང་དུ། །ལོངས་སྤྱོད་གནས་ལ་སྨིན་པ་
ལྟ་བུར་འདོད་གྱུར་པ། །དེ་ཕྱིར་བདག་གིས་ཐོག་མར་སྙིང་རྗེ་བསྟོད་པར་བགྱི། །ཞེས་་་་
འབྲས་བུ་སངས་རྒྱས་ཀྱི་སའི་སྐབས་སུ་ཡང་། ཡང་དག་པར་རྫོགས་པའི་སངས་རྒྱས་་་
206



རྣམས་ཀྱིས་བརྩེ་བ་སྙིང་རྗེ་ཆེན་པོ་ལ་བརྟེན་ནས། གདུལ་བྱ་རྣམས་ལ་ཆོས་ཀྱི་འཁོར་ལོ་
བསྐོར་བར་བཤད་ལ། ཁྱེད་ལྟར་ན། དེ་འདྲའི་རྣམ་གཞག་མི་འཐད་དེ། སངས་རྒྱས་ཀྱི་རྒྱུད་
ལ་སྙིང་རྗེ་ཆེན་པོ་མེད་པའི་ཕྱིར། དེར་ཐལ། དེའི་ཐུགས་རྒྱུད་ལ་སེམས་ཅན་ཐམས་ཅད་་
སྡུག་བསྔལ་དང་བྲལ་བར་འདོད་པའི་བློ་མེད་པའི་ཕྱིར། མ་གྲུབ་ན་སོང་། དེར་ཐལ། དེའི་
ཐུགས་རྒྱུད་ལ་སེམས་ཅན་ཡུལ་དུ་བྱེད་པའི་བློ་མེད་པའི་ཕྱིར། མ་གྲུབ་ན་སོང་། དེར་ཐལ།
དེའི་ཐུགས་རྒྱུད་ལ་ཀུན་རྫོབ་ཡུལ་དུ་བྱེད་པའི་བློ་མེད་པའི་ཕྱིར། དེར་ཐལ། ཀུན་རྫོབ་་་་
བདེན་པ་གཞི་མ་གྲུབ་པའི་ཕྱིར། འཁོར་གསུམ། གཞན་ཡང་། ཁྱོད་ཀྱི་འདི་ནི་ཇི་ལྟར་་་་་
འདོད་དེ་ལྟར། །མི་བདེན་པའི་རྒྱུ་ལ་བརྟེན་བྱས་ནས། །འབྲས་བུའི་རྣམ་པ་མི་བདེན་རང་
བཞིན་ཅན། །ཐམས་ཅད་ཀྱང་ནི་སྐྱེ་བར་ཤེས་པར་གྱིས། །ཞེས་དང་། གང་ཕྱིར་རྒྱུ་མེད་པ་
དང་དབང་ཕྱུག་གིས། །རྒྱུ་ལ་སོགས་དང་བདག་གཞན་གཉིས་ཀ་ལས། །དངོས་རྣམས་སྐྱེ་་
བར་འགྱུར་བ་མ་ཡིན་པ། །དེ་ཕྱིར་བརྟེན་ནས་རབ་ཏུ་སྐྱེ་བར་འགྱུར། །ཞེས་དང་། དེ་ཕྱིར་
དངོས་པོ་ཐམས་ཅད་སྟོང་ན་ཡང་། །སྟོང་ཉིད་དག་ལས་རབ་ཏུ་སྐྱེ་བར་འགྱུར། །ཞེས་་་་་
སོགས་སྐྱེ་བ་ལ་སོགས་པའི་དངོས་པོ་ཀུན་རྫོབ་པ་རྣམས་ཡོད་པར་སྟོན་པའི་གཞུང་འདི་
ཙམ་འདུག་པ་ལ། ཀུན་རྫོབ་ཚད་གྲུབ་མེད་པ་ཟླ་བའི་དགོངས་པ་ཡིན་ཟེར་བ་ནི། ཧ་ཅང་
ཁམ་མ་ཆེས་སམ། བྱང་སེམས་ས་དྲུག་པ་བ་དེས་ཀུན་རྫོབ་རྒྱ་ཆེ་བའི་ལམ་གྱི་རིམ་པ་དང་།
དོན་དམ་པ་ཟབ་པའི་ལམ་གྱི་རིམ་པ་བསྒོམས་པ་ལ་བརྟེན་ནས་འབྲས་བུ་སངས་རྒྱས་ཀྱི་
སར་བགྲོད་པ་མི་འཐད་པར་ཐལ། ཀུན་རྫོབ་རྒྱ་ཆེ་བའི་ལམ་གྱི་རིམ་པ་གཞི་མ་གྲུབ་པའི་་
ཕྱིར། འདོད་མི་ནུས་ཏེ། འཇུག་པ་ལས། ཀུན་རྫོབ་དེ་ཉིད་གཤོག་ཡངས་དཀར་པོ་རྒྱས་གྱུར་
པ། །ངང་བའི་རྒྱལ་པོ་དེ་ནི་སྐྱེ་བོའི་ངང་པ་ཡི། །མདུན་དུ་བདར་ནས་དགེ་བའི་རླུང་གི་་་
ཤུགས་སྟོབས་ཀྱིས། །རྒྱལ་བའི་ཡོན་ཏན་རྒྱ་མཚོ་ཕ་རོལ་མཆོག་ཏུ་འགྲོ། །ཞེས་གསུངས་པའི་
ཕྱིར། དེ་ལ་སོགས་པ་མཐའ་ཡས་མོད་རེ་ཞིག་དེ་ཙམ་མོ། །ཁྱེད་ཀྱིས་རྗེ་ཙོང་ཁ་པ་ཡབ་སྲས་
ལ། རྩ་བའི་གྲུབ་མཐའ་འཇོག་ཉེས་པས། །དེ་ཡི་ཤེས་བྱེད་ལྟར་སྣང་འདི། །བརྒྱ་ཕྲག་བཀོད་
པས་འཁྲུལ་པའི་གཏམ། །རྒྱུན་མི་འཆད་པར་འབྱུང་འདིའོ། །ཞེས་སྐུར་པ་བཏབ་འདུག་པ་
207



འདི་ནི། དོན་ལ་ཁྱེད་རང་ལ་སྐུར་པ་བཏབ་པ་ཡིན་ཏེ། ཁྱེད་རང་གི་རྩ་བའི་གྲུབ་མཐའ་
ཀུན་རྫོབ་ཚད་གྲུབ་མེད་པར་ཁས་བླངས་པ་ལ་བརྟེན་ནས། དགེ་མི་དགེའི་ལས་ལས་་་་་་
འབྲས་བུ་བདེ་སྡུག་འབྱུང་བ་དང༌། སྐྱེ་བ་སྔ་ཕྱི་མེད་ཅེས་པ་དང་། སངས་རྒྱསོ་འཕགས་་་
པའི་ཐུགས་རྒྱུད་ལ་སྙིང་རྗེ་ཆེན་པོ་དང་། ཇི་སྙེད་པ་མཁྱེན་པའི་ཡེ་ཤེས་མེད་པ་སོགས་་་་
རྗེས་ཟློས་བྱེད་པ་ཡང་ཡ་ང་བའི་གྲུབ་མཐའ་ངན་པ་འདི་རྣམས་བྱུང་ཞིང་། དེ་ལ་ཡང་་་་
ཤེས་བྱེད་ལྟར་སྣང་བརྒྱ་ཕྲག་བཀོད་པས་འཁྲུལ་པ་རྒྱུན་མི་འཆད་དུ་བྱུང་འདུག་པའི་ཕྱིར།
འོ་ན་དེ་རྣམས་མེད་པར་ཇི་ལྟར་ཁས་བླངས་ཞེ་ན། ཤེས་བྱ་ཆོས་ཅན། སངས་རྒྱས་འཕགས་
པའི་ཐུགས་རྒྱུད་ལ་ཇི་སྙེད་པ་མཁྱེན་པའི་ཡེ་ཤེས་མེད་པར་ཐལ། སངས་རྒྱས་འཕགས་་་་
པའི་ཐུགས་རྒྱུད་ལ་ཀུན་རྫོབ་བདེན་པ་མཁྱེན་པའི་བློ་མེད་པའི་ཕྱིར། གཞན་ཡང་། སངས་
རྒྱས་འཕགས་པའི་ཐུགས་རྒྱུད་ལ་རྗེས་ཐོབ་ཡེ་ཤེས་མེད་པར་ཐལ། དེའི་ཐུགས་རྒྱུད་ལ་་་་
ཀུན་རྫོབ་མཁྱེན་པའི་བློ་མེད་པའི་ཕྱིར། འདོད་ན། རྒྱུད་བླ་མ་ལས། བྱང་ཆུབ་སེམས་དཔའི་
ཚུལ་འདི་ནི། །རྗེས་ཐོབ་དེ་བཞིན་གཤེགས་རྣམས་དང༌། །སེམས་ཅན་ཡང་དག་སྒྲོལ་བ་ལ། །
འཇིག་རྟེན་ན་ཡང་མཉམ་པ་ཉིད། །ཅེས་གསུངས་པ་མ་མཐོང་བར་ཟད་དོ། ། ཁྱེད་སྐྱེ་བ་སྔ་
ཕྱི་མེད་ཟེར་བར་འདུག་པ། དེ་ལྟར་ན་དཔལ་ལྡན་ཟླ་བས། འཇིག་རྟེན་ཕ་རོལ་འགོག་པར་
བྱེད་པའི་དུས་སུ་བདག་ཉིད་ནི། །ཤེས་བྱའི་རང་བཞིན་ཕྱིན་ཅི་ལོག་ཏུ་ལྟ་བར་རྟོཊ་བྱ་སྟེ། །
དེ་ཡི་ལྟ་བའི་རྣམ་པའི་རྟེན་མཚུངས་ལུས་དང་ལྡན་ཉིད་ཕྱིར། །གང་ཚེ་འབྱུང་བའི་བདག་
ཉིད་ཁས་ལེན་དེ་ཚེ་བཞིན། །ཞེས་གསུངས་པ་འདིས་ཁྱེད་ཀྱི་ལུས་རྟེན་དེ་ཡང་ལྟ་བ་ངན་་
པའི་རྟེན་དུ་བཤད་འདུག་གམ་མི་འདུག་ཁྱེད་རང་ཐུགས་གཟུ་བོར་ཞོག་ལ་གཟིགས། དེ་་་
ལྟར་ན་ཁྱོད་དང་རྒྱང་འཕེན་གཉིས་སྐྱེ་བ་སྔ་ཕྱི་མེད་པ་ཁས་ལེན་པར་མཚུངས་མོད། ཁྱད་
པར་མེད་པ་མ་ཡིན་ཏེ། རྒྱང་འཕེན་གྱིས་རིགས་པ་ཅུང་ཟད་ཤེས་པས། ཚད་མ་ཐམས་ཅད་
དབང་པོའི་མངོན་སུམ་གཅིག་པུར་ཁས་བླངས་ནས། མངོན་སུམ་གྱིས་མ་མཐོང་ན་མེད་
དགོས་པར་འདོད་ཀྱང་། མངོན་སུམ་ལ་མི་བསྙོན་པས་མངོན་སུམ་གྱིས་གྲུབ་པའི་དོན་་་་་
ཁས་ལེན་ལ། ཁྱེད་ལ་མངོན་སུམ་གྱིས་གྲུབ་པའི་དོན་གཟུགས་སྒྲ་དྲི་རོ་རེག་བྱ་ལ་སོཊ་པ་་
_208



མེད་པར་ཁས་ལེན་པར་འདུག་པས། རྒྱང་འཕེན་ལས་ཀྱང་ཐ་ཆད་དམ་སྙམ་མོ། །
ཡང་ཁྱེད་ཀྱིས་ཀུན་རྫོབ་ཏུ་ཡོད་ན་ཡོད་མི་དགོས་ཏེ། འཇུག་འགྲེལ་ལས་གང་་་
ཞིག་ཀུན་རྫོབ་ཏུ་ཡང་རྫུན་པ་ནི་ཀུན་རྫོབ་ཀྱི་བདེན་པ་མིན་ནོ། །ཞེས་ཀུན་རྫོབ་ཏུ་བདེན་
ན་བདེན་པ་ཡིན་པར་ཐལ། ཀུན་རྫོབ་བདེན་པ་ཡིན་པའི་ཕྱིར། འདོད་ན། ཀུན་རྫོབ་ཏུ་་་
བུམ་པ་བདེན་མེད་དུ་སྒྲུབ་པའི་རྟགས་ཡང་དག་གི་རྣམ་གཞག་མི་འཐད་པར་ཐལ། ཀུན་
རྫོབ་ཏུ་བུམ་པ་བདེན་གྲུབ་ཡིན་པའི་ཕྱིར། མ་གྲུབ་ན། ཀུན་རྫོབ་ཏུ་བུམ་པ་བདེན་པའི་གོ་
དོན་གང་ཡིན། གཞན་ཡང་། བུམ་པ་ཆོས་ཅན། ཀུན་རྫོབ་བདེན་པ་མ་ཡིན་པར་ཐལ། ཀུན་
རྫོབ་ཏུ་བརྫུན་པ་ཡིན་པའི་ཕྱིར། རྟགས་གྲུབ་སྟེ་ཀུན་རྫོབ་ཏུ་བརྫུན་པ་ཡིན་པ་ཅིག་གཞི་་་
གྲུབ་པའི་ཕྱིར། འོ་ན་ལུང་དེའི་དོན་གང་ཡིན་སྙམ་ན། འདི་ལ་འཇུག་པའི་ཊིཀ་ཆེན་ལས། །
བརྡ་ལ་བྱང་བའི་འཇིག་རྟེན་གྱི་ཀུན་རྫོབ་ཀྱི་ངོར་བྱད་བཞིན་གྱི་གཟུགས་བརྙན་བྱེད་་་་་
བཞིན་ཡིན་པ་དེ་བརྫུན་པས་དེ་ལ་ལྟོས་པའི་ཀུན་རྫོབ་ཀྱི་བདེན་པ་མིན་པ་ལ་དགོངས་སོ་
ཞེས་གསུངས་པ་ཁྱེད་ཀྱིས་ད་དུང་མ་མཐོང་འདུག་པ། དེས་ན་ལུང་འདི་ཙམ་ཡང་སྐྱོན་་་
མེད་དུ་འཆད་མཁན་རྗེ་ཙོང་ཁ་པ་མ་གཏོགས་སུ་བྱུང་། གཞན་ཡང་། ཁྱེད་དང་ཀུན་རྫོབ་
ཚད་གྲུབ་འགོག་མཁན་གྱིས་ཀྱང་། འཇུག་འགྲེལ་ལས། དེ་ལྟ་ན་སྲིད་པའི་ཡན་ལག་གིས་་
ཡོངས་སུ་བསྡུས་པ་ཉོན་མོངས་པ་ཅན་གྱི་མ་རིག་པའི་དབང་གིས་ཀུན་རྫོབ་ཀྱི་བདེན་པ་
རྣམ་པར་བཞག་གོ། །དེ་ཡང་ཉན་ཐོས་དང་རང་སངས་རྒྱས་དང་བྱང་ཆུབ་སེམས་དཔའ་
ཉོན་མོངས་པ་ཅན་གྱི་མ་རིག་པ་སྤངས་པ། འདུ་བྱེད་གཟུགས་བརྙན་ལ་སོགས་པའི་ཡོད་
པ་ཉིད་དང་འདྲ་བར་གཟིགས་པ་རྣམས་ལ་ནི་བཅོས་མའི་རང་བཞིན་ཡིན་གྱི་བདེན་པ་་་
ནི་མ་ཡིན་ཏེ། བདེན་པར་མངོན་པར་རློམ་པ་མེད་པའི་ཕྱིར་བྱིས་པ་རྣམས་ལ་ནི་སླུ་བར་་
བྱེད་པ་ཡིན་ལ། དེ་ལས་གཞན་པ་རྣམས་ལ་ནི་སྒྱུ་མ་ལ་སོགས་པ་ལྟར་རྟེན་ཅིང་འབྲེལ་་་
བར་འབྱུང་བ་ཉིད་ཀྱིས་ཀུན་རྫོབ་ཙམ་དུ་འགྱུར་རོ། །དེ་ལ་ཤེས་བྱའི་སྒྲིབ་པའི་མཚན་ཉིད་
ཅན་མ་རིག་པ་ཙམ་དུ་སྤྱོད་པའི་ཕྱིར། སྣང་བ་དང་བཅས་པའི་སྤྱོད་ཡུལ་ཅན་གྱི་འཕགས་
པ་རྣམས་ལ་སྣང་གི། སྣང་བ་མེད་པའི་སྤྱོད་ཡུལ་མངའ་བ་རྣམས་ལ་ནི་མིན་ནོ། །སངས་་་
209



རྒྱས་རྣམས་ལ་ནི་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་བྱང་ཆུབ་
པའི་ཕྱིར། སེམས་དང་སེམས་ལས་བྱུང་བའི་རྒྱུ་བ་གཏན་ལོག་པར་འདོད་པ་ཡིན་ནོ། །ཞེས་
པའི་ལུང་ཁུངས་སུ་དྲངས་ནས། ལུང་དེའི་དོན་ལ། ཀུན་རྫོབ་ལ་ཀུན་རྫོབ་བདེན་པ་དང་།
ཀུན་རྫོབ་ཙམ་པོ་གཉིས་སུ་ཕྱེ་ནས། ས་བདུན་པ་མན་ཆད་ཀྱི་རྗེས་ཐོབ་ཀྱི་ངོར་གཟུགས་སྒྲ་
སོགས་ཀུན་རྫོབ་བདེན་པ་ཡིན་ཀྱང་། ཀུན་རྫོབ་ཙམ་མ་ཡིན། ཉན་རང་དགྲ་བཅོམ་པ་དང་།
དག་ས་ལ་གནས་པའི་བྱང་སེམས་རྣམས་ཀྱི་གཟུགས་སྒྲ་སོགས་ཀུན་རྫོབ་ཙམ་ཡིན་ཀྱང་་་
ཀུན་རྫོབ་བདེན་པ་མ་ཡིན། སངས་རྒྱས་ཀྱི་ཡེ་ཤེས་ལ་ཀུན་རྫོབ་ཏུ་སྣང་བ་ཙམ་ཡང་མེད་དེ།
སངས་རྒྱས་ཀྱི་ས་ན་སེམས་སེམས་བྱུང་གིས་ཡོངས་སུ་བསྡུས་པ་ཉོན་མོངས་པ་ཅན་གྱི་མ་
རིག་པའི་དབང་གིས་ཀུན་རྫོབ་ཀྱི་བདེན་པར་རྣམ་པར་བཞག་གོ། །ཞེས་པ་འདིས། ཀུན་
རྫོབ་བདེན་པ་མེད་པར་བསྟན་པ་ཡིན་ཏེ། འདིས་བདེན་འཛིན་དེ་ཀུན་རྫོབ་བདེན་པ་་་་
འཇོག་བྱེད་ཀྱི་བློར་བཤད་པའི་ཕྱིར། ཞེས་སོགས་མང་དུ་སྨྲས་འདུག་པ་འདི་ནི་འཇུག་་་་
འགྲེལ་ཆུད་གཟོན་པའི་བཤད་པ་ངན་པ་ཡིན་པས། ཁོ་བོས་རིམ་པ་བཞིན་དུ་དགག་པར་
བྱ་སྟེ། དེ་ལ་དང་པོར་ཀུན་རྫོབ་ལ་གཉིས་སུ་ཕྱེ་བའི་ཀུན་རྫོབ་ཙམ་གྱི་དངོས་པོ་དེ་ཆོས་་་
ཅན། དོན་དམ་བདེན་པ་ཡིན་པར་ཐལ། གཞི་གྲུབ། ཀུན་རྫོབ་བདེན་པ་མ་ཡིན་པའི་ཕྱིར།
ཅི་ཟེར་རྒྱུ་ཡོད། གཞན་ཡང་། ཀུན་རྫོབ་བདེན་པ་ཡིན་དགོས་པར་ཐལ། ཉན་རང་དགྲ་་་
བཅོམ་དང་དག་ས་ལ་གནས་པའི་བྱང་སེམས་ཀྱི་ངོར་གཟུགས་སྒྲ་སོགས་ཀུན་རྫོབ་བདེན་
པ་མ་ཡིན་པའི་སྒྲུབ་བྱེད་དུ། དེ་རྣམས་ཀྱི་རྒྱུད་ལ་བདེན་ཞེན་མེད་པ་འགོད་རིགས་པའི་་་
ཕྱིར། འདོད་ན། བཞད་གད་ཀྱི་གནས་ཡིན་ཏེ། དེ་ལྟར་ན་ཀུན་རྫོབ་བདེན་པ་ཡིན་ན་གཞི་
གྲུབ་དགོས་པར་ཐལ། དེ་ཡིན་ན་བདེན་པ་ཡིན་དགོས་པའི་ཕྱིར། འཁོར་གསུམ། སེམས་་་
དང་སེམས་ལས་བྱུང་བའི་རྒྱུ་བ་གཏན་ལོག་པ་འདོད་པ་ཡིན་ནོ། །ཞེས་གསུངས་པ་ཡང་་་
སངས་རྒྱས་ཀྱི་ས་ན་རྣམ་རྟོག་གི་རྒྱུ་བ་མེད་པའི་དོན་ཡིན་ཏེ། ཚིག་གསལ་ལས། རྣམ་པར་
རྟོག་པ་ནི་སེམས་ཀྱི་རྒྱུ་བ་ཡིན་ན་དེ་དང་བྲལ་བའི་ཕྱིར། དེ་ཁོ་ན་ཉིད་དེ་ནི་རྣམ་པར་རྟོག་
པ་མེད་པ་ཡིན་ནོ། །ཞེས་གསུངས་པའི་ཕྱིར། གལ་ཏེ་ཐལ་འགྱུར་བའི་ལུགས་ལ་སེམས་ཡིན་
210



ན་རྣམ་པར་རྟོག་པ་ཡིན་དགོས་པས། སངས་རྒྱས་ཀྱི་སར་སེམས་སེམས་བྱུང་འགག་པ་་་་
དང་རྣམ་རྟོག་འགགས་པ་དོན་གཅིག་གོ་ཞེ་ན། བསྟོད་ཚོགས་ཀྱི་སེམས་ཀྱི་རྡོ་རྗེ་ལ་བསྟོད་
པ་ལས། རྣམ་པར་རྟོག་པ་སྤངས་པའི་སེམས། །རྣམ་པར་རྟོག་པ་བསྒོམས་བྱས་པའི། །
འཁོར་བ་རྣམ་རྟོག་ཙམ་ཉིད་དོ། །རྣམ་རྟོག་མེད་པ་ཐར་བ་ཡིན། །ཞེས་བཤད་པ་མི་འཐད་
པར་ཐལ། རྣམ་རྟོག་སྤངས་པའི་སེམས་ཁས་ལེན་མི་རིགས་པའི་ཕྱིར་ཏེ། སངས་རྒྱས་ཀྱི་ས་
ན་སེམས་སེམས་བྱུང་མེད་པའི་ཕྱིར། ཀླུ་སྒྲུབ་ལ་རྩི་ན་ལན་འདེབས་རྒྱུ་ཅི་ཡང་ཡོད་པ་མ་་
ཡིན་ནོ། །གཞན་ཡང་། སངས་རྒྱས་ཀྱི་ས་ན་སེམས་སེམས་བྱུང་མེད་ཟེར་བ། འཕགས་པ་་་
ཡབ་སྲས་ཀྱི་གཞུང་ལས་དངོས་སུ་བཀག་པ་ཡིན་ཏེ། རིན་ཆེན་འཕྲེང་བ་ལས། དེ་ཕྱིར་དེ་
ལྟར་མཐོང་བ་གྲོལ། །གང་གིས་མཐོང་བར་འགྱུར་ཞེ་ན། །ཐ་སྙད་དུ་ནི་སེམས་ལ་བརྗོད། །
ཅེས་ཡུལ་ཅན་གྱི་བྱེད་པ་ཅི་འདྲ་བ་ཞིག་གིས་དེ་ཁོ་ན་ཉིད་མངོན་སུམ་དུ་མཐོང་བ་དྲིས་་
པའི་ལན་དུ། ཐ་སྙད་དུ་སེམས་ཀྱི་དེ་ཁོ་ན་ཉིད་མངོན་སུམ་དུ་མཐོང་བར་གསུངས་ཤིང་།
ཆོས་དབྱིངས་བསྟོད་པ་ལས་ཀྱང་། ཇི་ལྟར་མེ་ཡིས་དག་པའི་གོས། །སྣ་ཚོགས་དྲི་མས་དྲི་མ་
ཅན། །ཇི་ལྟར་མེ་ཡི་ནང་བཅུག་ན། །དྲི་མ་འཚིག་གྱུར་གོས་མིན་ལྟར། །དེ་བཞིན་འོད་་་་
གསལ་བ་ཡི་སེམས། །འདོད་ཆཊ་ལས་སྐྱེས་དྲི་མ་ཅན། །ཡེ་ཤེས་མེ་ཡིས་དྲི་མ་སྲེག །དེ་ཉིད་
འོད་གསལ་བ་ཡིན་ནོ། །ཞེས་རྡོ་རྒྱུས་ཀྱི་གོས་དྲི་མ་ཅན་མེར་བཅུག་པ་ན། མེས་དྲི་མ་འཚིག་
ཀྱང་གོས་མི་འཚིག་པ་ལྟར། སེམས་ཀྱི་དྲི་མ་ཡེ་ཤེས་ཀྱི་མེས་བསྲེགས་པ་ན། དྲི་མ་བསྲེགས་
པ་ཡིན་གྱི་འོད་གསལ་བའི་སེམས་མེད་པར་མི་འགྱུར། ཞེས་སངས་རྒྱས་ཀྱི་ས་ན་སེམས་་་་་
སེམས་བྱུང་ཡོད་པ་གསལ་བར་གསུངས་པའི་ཕྱིར། དེས་ན་ཤིང་རྟ་ཆེན་པོ་ཐོགས་མེད་སྐུ་
མཆེད་ཀྱིས། སེམས་ཡིད་རྣམ་པར་ཤེས་པ་གསུམ་དོན་གཅིག་ཏུ་གསུངས་པ་དང་། །
འཕགས་པ་གྲོལ་སྡེས་ཀྱང་། སེམས་བསྐྱེད་པ་ཞེས་བྱ་བ་ལ། སེམས་ནི་རྣམ་པར་ཤེས་པ་སྟེ་
རྣམ་པར་རིག་པའོ། །རྣམ་པར་ཤེས་པ་དེ་ཡང་གང་ཞེ་ན། ཡིད་ཀྱི་རྣམ་པར་ཤེས་པ་སྟེ། །
དཀར་པོའི་ཆོས་ཐམས་ཅད་ལ་དམིགས་པ་ནི་དེ་ལ་སྲིད་པའི་ཕྱིར། ཞེས་གསུངས་པ་་་་་
རྣམས་ལ་ཅི་ཟེར་རྒྱུ་ཡིན། ཁོ་བོ་ཅག་ནི་ཐལ་རང་དང་གྲུབ་མཐའ་འོག་མ་རྣམས་ལ་ཐུན་
211



མོང་མ་ཡིན་པའི་ཐ་སྙད་འཇོག་ཚུལ་ཡོད་པ་རྣམས་སོ་སོར་ཁས་ལེན་པ་མ་གཏོགས།
གསུང་རབ་སྤྱིའི་ཐ་སྙད་འཇོག་ཚུལ་རྣམས་ཐུན་མོང་དུ་ཁས་ལེན་པ་ཡིན་ནོ། །གཞན་ཡང་།
སངས་རྒྱས་ཀྱི་སར་སེམས་སེམས་བྱུང་མེད་པར་ཐལ་རང་གཉིས་ཀས་འདོད་པར་ཐལ།
ཐལ་འགྱུར་བས་དེ་ལྟར་འདོད་པ་གང་ཞིག ཐལ་རང་གཉིས་ལ་ལྟ་བའི་ཁྱད་པར་མེད་་་
པའི་ཕྱིར། རྟགས་གཉིས་ཀ་དངོས། འདོད་ན། འགྲེལ་པ་དོན་གསལ་ལས། གཞན་དག་ན་རེ།
དེ་དག་གི་ལྟར་ན་རྣལ་འབྱོར་པའི་ཀུན་རྫོབ་ཏུ་ཁྱད་པར་ཅན་སྣང་བ་བསྐྱེད་པ་གཉིས་སུ་
མེད་པའི་སེམས་དང་སེམས་ལས་བྱུང་བ་གདོན་མི་ཟ་བར་ཁས་བླངས་དགོས་པ་རྣམས་ཇི་
ལྟར་བསྡུ། ཞེས་རྒྱལ་སྲས་སེང་གེ་བཟང་པོས་བཤད་པ་མི་འཐད་པར་ཐལ། འདོད་པའི་་་
ཕྱིར། འདི་ལ་གྲུབ་མཐའ་ཀུན་ཤེས་པས། དེ་ལྟར་བཤད་པ་རང་རྒྱུད་པའི་ལུགས་ཡིན། ཐལ་
འགྱུར་བའི་ལུགས་ལ་སངས་རྒྱས་ཀྱི་སར་སེམས་སེམས་བྱུང་མེད་པ་ཡིན་ནོ། །ཞེས་སྨྲ་མོད། །
གོང་དུ་དྲངས་པའི་རིན་ཆེན་འཕྲེང་པ་དང་། ཆོས་དབྱིངས་བསྟོད་པ་སོགས་མ་གཟིགས་་
པའི་སྐྱོན་ནོ། །དེས་ན་ཁྱེད་སངས་རྒྱས་ཀྱི་སར་སེམས་སེམས་བྱུང་མེད་པའི་འདོད་པ་འདི།
མུ་སྟེགས་སྤྱོད་པ་བ་དྲི་མ་ཟོད་ན་སེམས་ཀྱང་ཟད་པར་འདོད་པ་ལྟ་བུའི་ལོག་པར་རྟོག་པ་
བླ་ན་མེད་པ་ཡིན་ནོ། །འདིར་སྨྲས་པ། མཁས་གྲུབ་གཞན་ལ་མུ་སྟེགས་ལུགས་འཛིན་ཞེས། ། .
ཡ་ང་བག་ཚ་མེད་པར་སྨྲ་བཞིན་དུ། །རང་ཉིད་མུ་སྟེགས་སྤྱོད་པ་བ་ཡི་ལུགས། །ངོ་ཚ་མེད་
པར་འཛིན་པ་ངོ་མཚར་ཆེ། །ཞེས་བརྗོད་པར་བྱའོ། །འོ་ན་འཇུག་འགྲེལ་གྱི་ལུང་དེ་རྣམས་
ཀྱི་དོན་གང་ཡིན་ཞེ་ན། དེ་ཡང་ཁྱེད་རྣམས་ཀྱི་ལོག་རྟོག་གི་རྩ་བ་མང་པོ་ཞིག གཏི་མུག་་་
རང་བཞིན་སྒྲུབ་ཕྱིར་ཀུན་རྫོབ་སྟེ། །ཞེས་སོགས་རྩ་འགྲེལ་ལ་འབྲུ་མ་ནོན་པ་ལ་བརྟེན་ནས་
བྱུང་འདུག་པས། ཁོ་བོས་དེ་དག་གི་དོན་བཤད་པར་བྱ་སྟེ། དེ་ཡང་འཇུག་འགྲེལ་ལས། དེ་
ལྟར་ན་རེ་ཞིག་སྲིད་པའི་ཡན་ལག་གི་ཡོངས་སུ་བསྡུས་པ་ཉོན་མོངས་པ་ཅན་གྱི་མ་རིག་་་
པའི་དབང་གིས་ཀུན་རྫོབ་ཀྱི་བདེན་པ་འཇོག་བྱེད་ཀྱི་བློ་བདེན་འཛིན་ལ་བྱེད་པར་བསྟན་
པ་མ་ཡིན་ཏེ། ལུང་འདིའི་དོན་ནི། ཀུན་རྫོབ་བདེན་པ་ཞེས་པའི་ཚིག་ཟུར་གྱི་བདེན་པ་་་་
ཀུན་རྫོབ་པ་གང་གི་ངོར་འཇོག་པའི་བློ་ཀུན་རྫོབ་པ་དེ་བདེན་འཛིན་ལ་བྱེད་པའི་དོན་་་་
212



ཡིན་པའི་ཕྱིར། འདི་ནི་རྗེ་ཙོང་ཁ་པའི་ལེགས་བཤད་ཡིན་ནོ། །དེའི་རྗེས་སུ། དེ་ཡང་ཉན་་་
ཐོས་དང་རང་སངས་རྒྱས་དང་བྱང་ཆུབ་སེམས་དཔའ་ཉོན་མོངས་པ་ཅན་གྱི་མ་རིག་པ་་
སྤངས་པ་ཞེས་སོགས་ཀྱི་དོན་ནི། ས་བདུན་པ་མན་ཆད་དུ་ཀུན་རྫོབ་ཀྱི་ཆོས་རྣམས་ལ་་་་་
བདེན་པར་འཛིན་པ་ཡོད་པ་དང་། ཉན་རང་དགྲ་བཅོམ་པ་དང་དག་ས་ལ་གནས་པའི་་་
བྱང་སེམས་རྣམས་ལ་བདེན་པར་འཛིན་པ་མེད་ཀྱང་། དེ་རྣམས་ཀྱི་རྗེས་ཐོབ་ཏུ་ཀུན་རྫོབ་
ཀྱི་ཆོས་རྣམས་བདེན་པར་སྣང་བ་ཙམ་ཡོད་པ་དང་། སངས་རྒྱས་ཀྱི་སར་ཀུན་རྫོབ་ཀྱི་ཆོས་
རྣམས་བདེན་པར་སྣང་བ་ཙམ་ཡང་མེད། །ཅེས་པའི་དོན་ཡིན་ནོ། །ལེགས་པར་བཤད་པའོ། །
འོ་ན་དེ་ལྟ་ན་བཅོམ་ལྡན་འདས་དེས་ཀུན་རྫོབ་ཀྱི་བདེན་པ་དང་ཀུན་རྫོབ་ཙམ་གསུངས་
པ་ཡིན་ནོ། །ཞེས་པའི་དོན་གང་ཞེ་ན། འདིའི་དོན་ལ་མཁས་པ་ཁ་ཅིག དེ་ལྟར་གསུངས་
པའི་དོན་ཡོད་དེ། འཇིག་རྟེན་བདེན་རྟོག་གི་ཀུན་རྫོབ་དེའི་ངོར་བདེན་པས་ཀུན་རྫོབ་་་
བདེན་པ་དང་། བདེན་རྟོག་སྤངས་པའི་ངོར་ཀུན་རྫོབ་ཀྱི་སྣང་བ་ཙམ་དུ་ཟད་པས་ཀུན་་་
རྫོབ་ཙམ་ཞེས་གསུངས་པ་ཡིན་པའི་ཕྱིར། ཞེས་གསུངས། རེ་ཞིག་མི་འཐད་དོ། །ཀུན་རྫོབ་
བདེན་པ་ཡིན་ན་འཇིག་རྟེན་བདེན་རྟོག་གི་ངོར་བདེན་པས་ཀུན་རྫོབ་བདེན་པར་བཞག་
པའི་ཀུན་རྫོབ་བདེན་པ་ཡིན་དགོས་པའི་ཕྱིར་ཏེ། གཏི་མུག་གི་རང་བཞིན་སྒྲིབ་ཕྱིར་ཀུན་
རྫོབ་སྟེ། །དེས་གང་བཅོས་མ་བདེན་པར་སྣང་དེ་ནི། །ཀུན་རྫོབ་བདེན་ཞེས་ཐུབ་པ་དེས་་་
གསུངས་ཏེ། །བཅོས་མར་གྱུར་བའི་དངོས་ནི་ཀུན་རྫོབ་ཏུའོ། །ཞེས་གསུངས་པའི་ཕྱིར། རང་
ལུགས་ལུང་དེའི་དོན་ནི། སྤྱིར་ཀུན་རྫོབ་བདེན་པ་དང་ཀུན་རྫོབ་ཙམ་གྱི་ཆོས་ལ་ཁྱད་པར་
འབྱེད་པ་མ་ཡིན་ཏེ། ཀུན་རྫོབ་ཙམ་གྱི་ཆོས་ཡིན་ན། ཀུན་རྫོབ་བདེན་པ་ཡིན་དགོས་པའི་
ཕྱིར། དེས་ན་བློའི་སྣང་ཚུལ་ལ་ལྟོས་ནས་ཁྱད་པར་འབྱེད་པ་ཡིན་ཏེ། ས་བདུན་པ་མན་་་་
ཆད་ཀྱི་རྗེས་ཐོབ་པ་དང་། ལམ་དུ་མ་ཞུགས་པ་རྣམས་ཀྱིས་ཀུན་རྫོབ་བདེན་པ་གཟིགས་་་
ཚུལ་ནི། རང་གཞན་གྱི་རྒྱུད་ཀྱི་བདེན་འཛིན་གྱི་ངོར་བདེན་པའི་ཀུན་རྫོབ་བདེན་པ་ཅིག་
གཟིགས་པ་ཡིན་ལ། ཉན་རང་དགྲ་བཅོམ་དང་དག་སའི་རྗེས་ཐོབ་ལ་གནས་པའི་བྱང་་་་་
སེམས་རྣམས་ཀྱིས་ནི། གཞན་རྒྱུད་ཀྱི་བདེན་འཛིན་གྱི་ངོར་བདེན་པའི་ཀུན་རྫོབ་བདེན་པ་
213



ཅིག་གཟིགས་ཀྱང་། རང་རྒྱུད་ཀྱི་བདེན་འཛིན་གྱི་ངོར་བདེན་པའི་ཀུན་རྫོབ་བདེན་པ་མ་
གཟིགས་པར། སྣང་ངོའི་ཀུན་རྫོབ་ཙམ་ཞིག་གཟིགས་ཞེས་པའི་དོན་ཡིན་པའི་ཕྱིར། གཞན་
ཡང་། ཀུན་རྫོབ་བདེན་པ་གཞི་མ་གྲུབ་ཟེར་བ་འདི། གྲུབ་མཐའ་སྨྲ་བ་བཞི་པོ་གང་གིའང་
ལུགས་མ་ཡིན་ཏེ། རང་སྡེའི་འོག་མ་དང་ཐལ་འགྱུར་བ་གཉིས་ཀས་ཀུན་རྫོབ་བདེན་པ་
གཞི་མ་གྲུབ་པར་འདོད་པ་ནི་ཆད་ལྟའི་གཙོ་བོར་གཟུང་ནས། དེ་ལྟར་ཁས་ལེན་མི་རིགས་
ཞེས་བཤད་པའི་ཕྱིར། དེ་ཡང་ཐལ་འགྱུར་བས་རང་བཞིན་གྱིས་གྲུབ་པའི་ཆོས་ཅུང་ཟད་་།
ཀྱང་མེད་པར་ཁས་བླངས་པ་ལ། རྩ་ཤེར། གལ་ཏེ་འདི་དག་ཀུན་སྟོང་ན། །འབྱུང་བ་མེད་་
ཅིང་འཇིག་པ་མེད། །འཕགས་པའི་བདེན་པ་བཞི་པོ་རྣམས། །ཁྱོད་ལ་མེད་པར་ཐལ་བར་
འགྱུར། །ཞེས་པ་ནས། འཇིག་རྟེན་པ་ཡི་ཐ་སྙད་ནི། །ཀུན་ལ་གནོད་པ་བྱེད་པ་ཡིན། །ཞེས་་
དངོས་སྨྲ་བའི་རྩོད་པ་བཀོད་ནས། དེ་ལ་ལན་འདེབས་པ་ན། འབྱུང་འཇིག་དང་འཕགས་
པའི་བདེན་པ་བཞི་དང་། དཀོན་ཅོག་གསུམ་མེད་པར་འདོད་ཅེས་མ་གསུངས་པར། དེ་་་
རྣམས་མེད་པར་འགལ་བའི་ཉེས་པ་དེ་ཁྱོད་ལ་འཇུག་གི། ཁོ་བོ་ཅག་ལ་དེ་རྣམས་མེད་པར་
ཁས་ལེན་དགོས་པའི་ཉེས་པ་མེད་ཅེས་ལན་བཏབ་པའི་ཕྱིར། དེ་སྐད་དུ། ཁྱོད་ནི་རང་གི་
སྐྱོན་རྣམས་ནི། །ང་ལ་ཡོངས་སུ་སྒྱུར་བྱེད་པ། །རྟ་ལ་མངོན་པར་ཞོན་བཞིན་དུ། །རྟ་ཉིད་་་་
བརྗེད་པར་གྱུར་པ་བཞིན། །ཞེས་དང་། གལ་ཏེ་འདི་ཀུན་མི་སྟོང་ན། །འབྱུང་བ་མེད་ཅིང་
འཇིག་པ་མེད། །འཕགས་པའི་བདེན་པ་བཞི་པོ་རྣམས། །ཁྱོད་ལ་མེད་པར་ཐལ་བར་འགྱུར། །
ཞེས་གསུངས་པའི་ཕྱིར། གཞུང་དེ་རྣམས་ཀྱི་དོན་དྲིལ་ན། འཕགས་པའི་བདེན་པ་བཞི་་་
མེད་པར་ཐལ། འབྱུང་འཇིག་ལ་སོགས་པའི་ཀུན་རྫོབ་བདེན་པ་མེད་པའི་ཕྱིར། འདོད་ན།
འབྲས་གནས་བཞི་དང་ཞུགས་པ་བཞི་སྟེ་དགེ་འདུན་དཀོན་ཅོག་དང་། དམ་པའི་ཆོས་་་་
དང༌། སངས་རྒྱས་དཀོན་ཅོག་ལ་སོགས་པ་མེད་པར་ཐལ། འཕགས་པའི་བདེན་པ་བཞི་་་
མེད་པའི་ཕྱིར། འདོད་ན། ཁྱོད་ཀྱིས་སངས་རྒྱས་བྱང་ཆུབ་ལ། །མ་བརྟེན་པར་ཡང་ཐལ་་་་
བར་འགྱུར། །ཁྱོད་ཀྱིས་བྱང་ཆུབ་སངས་རྒྱས་ལ། །མ་བརྟེན་པར་ཡང་ཐལ་བར་འགྱུར། །
ཞེས་དེ་ལྟར་ཁས་ལེན་པ་ལ་མགོན་པོ་ཀླུ་སྒྲུབ་ཀྱིས་ཉེས་པ་དུ་མ་བརྗོད་ནས་བཀག་པ་མི་་
214



འཐད་པར་ཐལ། འདོད་པའི་ཕྱིར། ཁྱད་པར་དུ་རྩ་ཤེ་ལས། གང་ལ་སྟོང་པ་ཉིད་རུང་བ། །
དེ་ལ་ཐམས་ཅད་རུང་བར་འགྱུར། །གང་ལ་སྟོང་ཉིད་མི་རུང་བ། །དེ་ལ་ཐམས་ཅད་རུང་མི་
འགྱུར། །ཞེས་རང་བཞིན་སྟོང་པ་ཉིད་གང་གི་ལུགས་ལ་རུང་བའི་དབུ་མ་པའི་ལུགས་དེ་ལ།
འབྱུང་འཇིག་ལ་སོགས་པའི་ཀུན་རྫོབ་ཀྱི་རྣམ་བཞག་ཐམས་ཅད་ཚད་གྲུབ་ཏུ་འཇོག་ཤེས་
པ་ཞིག་འོང་ཞེས་གསུངས་པ་མི་འཐད་པར་ཐལ། དབུ་མ་པའི་ལུགས་ལ་ཀུན་རྫོབ་བདེན་
པ་ཚད་གྲུབ་ཏུ་ཁས་ལེན་མི་རིགས་པའི་ཕྱིར། དེས་ན་སྟོང་པ་ཉིད་ཀྱི་རྣམ་བཞག་སྐྱོན་མེད་
པ་ཞིག་བྱུང་ན། ལུགས་དེ་ལ་ཐ་སྙད་ཀྱི་རྣམ་བཞག་ཐམས་ཅད་འཐད་ལྡན་དུ་ཁས་བླང་དུ་
རུང་། ཞེས་གསུངས་པའི་དོན་དེ་གང་ལ་བྱེད། ཀུན་རྫོབ་བདེན་པར་འཇོག་པ་ལ་བྱེད་དམ།
དེ་ཐ་སྙད་དུ་ཡོད་པར་འཇོག་པ་ལ་བྱེད། དང་པོ་ལྟར་ན། ཁྱེད་རང་ལ་དངོས་འགལ།
གཉིས་པ་ལྟར་ན་མོ་གཤམ་གྱི་བུ་དང་ཀུན་རྫོབ་བདེན་པའི་རྣམ་གཞག་འཇོག་ཚུལ་ཁྱད་་་
པར་མེད་པར་ཐལ། དེ་ཐམས་ཅད་ཐ་སྙད་དུ་ཡོད་མཚུངས། དོན་དམ་དུ་མེད་མཚུངས་་་
ཡིན་པའི་ཕྱིར། འདོད་ན། ཟླ་བས། གཞན་ལ་མོ་གཤམ་བུས་གནོད་ཅི་ཞིག་བསྐྱལ། །ཞེས་་་
གསུངས་པ་མི་འཐད་པར་ཐལ་ལོ། །གལ་ཏེ་མོ་གཤམ་བུ་ཐ་སྙད་དུ་མེད་དོ་ཞེ་ན། འོ་ན་ཟླ་
གཅིག་ཟླ་གཉིས་ཡིན་པ་ཡང་ཐ་སྙད་དུ་མེད་པར་ཐལ། མོ་གཤམ་བུ་ཐ་སྙད་དུ་མེད་པའི་་
ཕྱིར། འདོད་ན། དངོས་འགལ་ཁྱབ་པ་མེད་ན་ཟླ་གཅིག་ཟླ་གཉིས་ཡིན་པ་ཐ་སྙད་དུ་ཡོད་
པར་ཁས་བླངས་ནས། མོ་གཤམ་བུ་ཐ་སྙད་དུ་མེད་པར་ཁས་ལེན་པ་ནི། ཁྱོད་ལ་མོ་གཤམ་
བུས་གནོད་པ་ཅི་ཞིག་བསྐྱལ་ནས་མོ་གཤམ་བུ་ཐ་སྙད་དུ་མེད་པར་ཁས་ལེན་པ་ཡིན། ལར་
ཁྱེད་ཀྱི་རྩོམ་འདི་རྣམས་ནི་ཁས་ལེན་ཐུབ་པ་གཅིག་ཀྱང་མི་སྣང་སྟེ། ཁྱེད་ཀྱི་དབུ་མ་རྣམ་་་
ངེས་ཟེར་བ་དེར། ཀུན་རྫོབ་བདེན་པ་རང་ལུགས་ལ་ཡོད་པ་མིན་པའི་རིགས་པ་བཤད་་་
པར་བྱ་སྟེ། མིག་སོགས་ཐ་སྙད་དུ་ཡོད་པར་གསུངས་མོད། དེར་ཡོད་པས་རང་ལུགས་ལ་་
ཡོད་པའི་གོ་མི་ཆོད་དོ། །ཐ་སྙད་ཅེས་བྱ་བ་ནི་མཚན་མར་འཛིན་པའི་རྟོག་པ་དང་། དེས་
ཀུན་ནས་སླང་བའི་བརྗོད་པ་ལ་བྱ་བ་ཡིན་ལ། དེའི་ངོར་ཡོད་པས་ཡོད་པའི་གོ་ཆོད་ན་་་་་
གང་ཟག་དང་ཆོས་ཀྱི་བདག་ཀྱང་ཡོད་པ་ཉིད་དུ་ཧ་ཅང་ཐལ་བ་དང༌། ཞེས་གང་ཟག་་་
215



དང་ཆོས་ཀྱི་བདག་གཉིས་ཐ་སྙད་དུ་ཡོད་པར་བཤད་ནས། དེའི་རྗེས་སུ་འཇིག་རྟེན་གྱི་་་
ཀུན་རྫོབ་བདེན་པ་ཡིན་ན་ཐ་སྙད་དུ་ཡང་ཡོད་པས་མ་ཁྱབ་སྟེ། གང་ཟག་གི་བདག་བཞིན།
ཞེས་བྱ་བ་ནི་རིགས་པ་ལྔ་པའོ། །ཞེས་གང་ཟག་གི་བདག་ཐ་སྙད་དུ་ཡང་མེད་ཅེས་བཤད་
འདུག་པའི་ཕྱིར། ཁས་བླངས་ནང་འགལ་འདི་ཙམ་ཡང་མི་རིག་པར་རྩོམ་བྱེད་པ་ནི་ཁྲལ་
བྱུང་བར་ཟད་དེ། གཞན་ཡང་། ཁྱེད་ཀྱི་ལྟ་བ་འདི་དབུ་མ་ཆེན་པོའི་ལྟ་བ་ཡིན་པའི་ལུགས་
སུ་བྱས་ནས། རང་ལུགས་ཀྱི་ལྟ་བ་དེ་ཆད་ལྟ་ཁོ་ན་ལ་སྐྱེལ་བ་དེ་ཤིན་ཏུ་ཐ་ཆད་པ་ཡིན་ཏེ།
སངས་རྒྱས་པའི་གྲུབ་མཐའ་སྨྲ་བ་རྣམས་ཀྱི་ནང་ནས་དབུ་མ་ཆེན་པོའི་སྐབས་སུ་ཆད་ལྟ་
ཁས་ལེན་རྒྱུ་ཡིན་ན། མཐའ་བྲལ་གྱི་སྟོང་ཉིད་དེ་གྲུབ་མཐའ་སྨྲ་བ་གང་གི་སྐབས་སུ་ཁས་་
ལེན་རྒྱུ་ཡིན། གལ་ཏེ་དབུ་མ་ཆེན་པོའི་སྐབས་སུ་ཆད་ལྟ་ཁས་མ་བླངས་སོ་སྙམ་ན། འོ་ན་
ཉོན་ཅིག དེར་ཐལ། རིན་ཆེན་འཕྲེང་བ་ལས། མེད་པ་བ་ནི་ངན་འགྲོར་འགྲོ། །ཞེས་པའི་་་
སྐབས་ནས་བསྟན་པའི་མེད་ལྟ་དེ་དབུ་མ་ཆེན་པོའི་སྐབས་སུ་ཁས་ལེན་རིགས་པའི་ཕྱིར།
མ་གྲུབ་ན་དེར་ཐལ། དབུ་མ་ཆེན་པོའི་སྐབས་སུ་ལས་འབྲས་དང་སྐྱེ་བ་སྔ་ཕྱི་མེད་པར་་་་་
ཁས་ལེན་རིགས་པའི་ཕྱིར། རྟགས་དངོས་འགལ། ཁྱབ་པ་མེད་དོ་སྙམ་ན། འོ་ན་རིན་ཆེན་
འཕྲེང་བ་ལས། མདོར་ན་མེད་པར་ལྟ་བ་ཉིད། །ལས་དང་འབྲས་བུ་མེད་ཅེས་པ། །བསོད་
ནམས་མ་ཡིན་ངན་སོང་བ། །དེ་ནི་ལོག་པར་ལྟ་ཞེས་བཤད། །ཅེས་པའི་གཞུང་འདི་་་་་
བརྗོད་བྱ་ཅི་བསྟན་འདུག་ཐུགས་བསམ་ཐོང་། ཁྱེད་ཀྱིས་རེས་འགའ་ཡོད་མིན་མེད་མིན་་
ཟླ་བའི་དགོངས་པ་ཡིན་ཟེར། རེས་འགའ་ལས་འབྲས་སོགས་ཀུན་རྫོབ་བདེན་པ་མེད་པ་
འདི་ཟླ་བའི་དགོངས་པ་ཡིན་ཟེར་བ་སོགས་ཅི་ཟེར་འདི་ཟེར་མི་འདུག་པ། དཔལ་ལྡན་ཟླ་
བའི་ལུགས་ལ་གང་ཁས་ལེན་རྒྱུ་ཡིན་ཏིག་ཏིག་ཅིག་ལབ་རྒྱུ་ཨེ་ཡོད། གང་ཁས་ལེན་ཀྱང་ཟླ་
བའི་ལུགས་ལས་ཕྱི་རོལ་ཏུ་གྱུར་པའོ། །དེའི་རྗེས་སུ་ཡང་ཁྱོད་ཀྱིས། ཕུང་པོར་བདག་ཡོད་
ཅེས་པ་འཇིག་ཚོགས་ལ། །ལྟ་བའི་རི་བོ་ཀུན་གྱི་གཙོ་བོར་གསུང་། །མིང་ཙམ་མཐུན་པས་་
དོན་ལ་བདག་ཡིན་ན། །མིང་ཙམ་མཐུན་རྣམས་དོན་ལ་ཅིས་མི་བདེན། །ཞེས་དགག་པ་་་་
བྱེད་པ་ནི་དབུ་མ་འཇུག་པའི་གཞུང་ལ་མ་སྦྱངས་པའི་འཆལ་གཏམ་ཡིན་ཏེ། འཇུག་པ་་་་
216



ལས། ཕུང་པོར་བདག་ཡོད་མ་ཡིན་བདག་ལ་ཡང་། །ཞེས་སོགས་ཀྱིས་བསྟན་པའི་འཇིག་ལྟ་
དེ་འཇིག་ལྟ་ཀུན་བརྟགས་ཡིན་ལ། འཇིག་ལྟ་ཀུན་བརྟགས་འཇིག་ཚོཊ་ལ་ལྟ་བའི་གཙོ་་་་
བོར་མི་འཐད་པའི་ཕྱིར། ཐར་བ་དོན་གཉེར་རྣམས་ཀྱིས་འཇིག་ལྟ་ལྷན་སྐྱེས་ཀྱི་ཞེན་ཡུལ་
འགོག་པའི་ཡན་ལག་ཏུ། དེ་ཀུན་བརྟགས་ཀྱི་ཞེན་ཡུལ་འགོག་པར་གསུངས་པ་ཙམ་ཡིན་
ཕྱིར། མིང་ཙམ་མཐུན་པས་དོན་ལ་བདག་ཡིན་ན། །མིང་ཙམ་མཐུན་རྣམས་དོན་ལ་ཅིས་མི་
བདེན། །ཞེས་པ་འདི་ལ་འབྲེལ་གཏན་མི་འདུག་པས་ལན་གདབ་མི་དགོས་སོ། །དེའི་རྗེས་སུ།
བྱེད་པོ་དེ་ལ་འཇིག་རྟེན་པ་རྣམས་ཀྱིས། །བདག་ཅེས་ཐ་སྙད་འདོགས་པ་ཡིན་མོད་ཀྱང་། །
དེ་ཉིད་བདག་ཏུ་སྨྲ་དང་བདག་མེད་དུ། །བསྒྲུབ་པ་ཕྱི་ནང་གཞུང་གི་ཁྱད་པར་ཡིན། །ཞེས་
པའི་དགག་པ་འདི་ནི་རང་ལ་ནང་འགལ་བྱུང་བ་ངོ་མ་ཤེས་པའི་དགག་པར་འདུག་སྟེ། འོ་
ན་མང་བཀུར་བ་རྣམས་ཆོས་ཅན། ཕྱི་རོལ་པ་ཡིན་པར་ཐལ། བདག་ཡོད་པར་ཁས་ལེན་
པའི་གང་ཟག་ཡིན་པའི་ཕྱིར། ཁྱབ་པ་ཁས། མ་གྲུབ་ན། དངོས་འགལ་ཡིན་ཏེ། ཁྱེད་རང་་་་
གིས་བརྩམས་པའི་དབུ་མ་རྣམ་ངེས་ཞེས་པ་དེར། གཉིས་པ་ཆོས་འདིའི་གྲུབ་མཐའ་སྨྲ་བ་
ལ་གཉིས་ཏེ། བདག་ཡོད་པར་ཁས་ལེན་པ་དང་། དེ་མེད་པར་སྨྲ་བའོ། །དང་པོ་ནི། མང་་་
པོས་བཀུར་བའི་སྡེ་བ་དག་ཡིན་ལ། འདི་ལ་ཡང་གཉིས་ཏེ། ཕུང་པོ་ཉིད་བདག་ཏུ་འདོད་
པ་དང་བདག་ཕུང་དེ་ཉིད་ཀྱང་གཞན་ཉིད་དུ་བརྗོད་དུ་མེད་པར་འདོད་པའི་ལུགས་སོ། །
དང་པོ་ལ་ཡང་ཕུང་པོ་ལྔ་ཆར་བདག་ཏུ་འདོད་པ་དང་། རྣམ་པར་ཤེས་པའི་ཕུང་པོ་ཉིད་
བདག་ཏུ་འདོད་པའོ། །ཞེས་རང་ལུགས་བཞག་པ་འདི་བརྗེས་དམ། ཡང་ཁྱེད་ཀྱི་དབུ་མ་་
རྣམ་ངེས་ཟེར་བ་དེར། དེ་ལ་འདི་སྐད་ཅེས་མང་བཀུར་བས་ཕུང་པོ་བདག་འཛིན་གྱི་་་་་
དམིགས་པར་ཁས་བླངས་པ་ལ་ཕུང་པོ་ཆོས་ཅན། བདག་ཏུ་ཐལ། བདག་ལྟའི་དམིགས་པ་
ཡིན་པའི་ཕྱིར། ཞེས་ཐོག་མར་འཕངས་ནས། དེའི་ཁྱབ་པ་ཚད་མས་གྲུབ་ཅིང་འདོད་ན།
གལ་ཏེ་ཕུང་པོ་བདག་ན་དེ་ཕྱིར་དེ། །ཞེས་སོགས་ཀྱི་གནོད་བྱེད་སྟོན་པ་ཡིན་ནོ། །ཞེས་ཟེར་
རོ། །ཞེས་རྗེ་ཙོང་ཁ་པའི་བཞེད་པ་བསྐྱར་ནས། དེ་ནི་མི་འཐད་དེ། མང་བཀུར་བའི་རྩ་་་་
བའི་གྲུབ་མཐའ་ཕུང་པོ་བདག་ཏུ་ཁས་བླངས་ཟིན་བཞིན་དུ། སླར་ཡང་ཐལ་རོ་དེ་ལྟར་་་་་
217



འཕེན་པ་རིག་པའི་གཞུང་ལུགས་མིན་པའི་ཕྱིར་ཞེས་སྨྲས་འདུག་པ་ཉོན་ཅིག འོ་ན་དཔལ་
ལྡན་ཟླ་བས་མང་བཀུར་བ་སོགས་ལ། བདག་ནི་རྫས་སུ་འགྱུར་ཞིང་དེར་ལྟ་བ། །རྫས་ལ་་་
འཇུག་པས་ཕྱིན་ཅི་ལོག་མི་འགྱུར། །ཞེས་ཐལ་འགྱུར་འཕངས་པ་འདི་ཡང་ཐལ་རོ་ཡིན་་་་་
པར་ཐལ། མང་བཀུར་བའི་རྩ་བའི་གྲུབ་མཐའ་ལ་ཕུང་པོ་གང་ཟག་བདག་ཏུ་ཁས་བླངས་
པའི་ཕྱིར། དེར་ཐལ། དེས་ཕུང་པོ་བདག་ཏུ་ཁས་བླངས། བདག་ཡིན་ན་གང་ཟག་གི་བདག་
ཡིན་དགོས་པའི་ཕྱིར། འཁོར་གསུམ། གཞན་ཡང་། མང་བཀུར་བ་དེས་འཇིག་ལྟ་ལོག་ཤེས་
སུ་ཁས་མི་ལེན་པར་ཐལ། མང་བཀུར་བས་འཇིག་ལྟའི་ཞེན་ཡུལ་གང་ཟག་གི་བདག་ཁས་
ལེན་པའི་ཕྱིར། འདོད་ན། དེར་ལྟ་བ། རྗེས་ལ་འཇུག་པས་ཕྱིན་ཅི་ལོག་མི་འགྱུར། །ཞེས་པ་
དང་འགལ། གཞན་ཡང་། མང་བཀུར་བས་བདག་མེད་མངོན་སུམ་དུ་རྟོགས་པའི་རྣལ་་་
འབྱོར་མངོན་སུམ་ཁས་མི་ལེན་པར་ཐལ། མང་བཀུར་བས་གང་ཟག་གི་བདག་ཁས་ལེན་་
པའི་ཕྱིར། དེ་ལ་འདོད་ན། ཁྱོད་ཀྱིས་རྣལ་འབྱོར་བདག་མེད་མཐོང་བ་ལ། །དེ་ཚེ་ངེས་པར་
དངོས་རྣམས་མེད་པར་འགྱུར། །རྟག་བདག་སྤོང་ན་དེ་ཚེ་དེ་ཡི་ཕྱིར། །ཁྱོད་ཀྱི་སེམས་སམ་
ཕུང་པོ་བདག་མི་འགྱུར། །ཞེས་བཤད་པ་དང་ཇི་ལྟར་མི་འགལ། ལར་ཁྱེད་ཀྱིས་བདག་ཡིན་
ན་གང་ཟག་གི་བདག་ཡིན་དགོས་པ་དང་། མང་བཀུར་པ་སོགས་ཀྱིས་ཕུང་པོ་ལྔ་གང་ཟག་
གི་བདག་ཏུ་ཁས་ལེན་པ་དང་། ཕྱི་ནང་གི་ཁྱད་པར་བདག་ཁས་ལེན་མི་ལེན་སོགས་ཀྱི་སྒོ་
ནས་འཇོག་ཅེས་སོགས་ནང་འགལ་འབའ་ཞིག་ལབས་ནས། གངས་ཅན་མཁས་པ་རྣམས་
ལ་འདི་བསྲིང་ངོ༌། །ཞེས་ཟེར་བར་འདུག་པས། ཁྱེད་ཁ་འཆལ་འདོད་པ་ལ་ཁ་པོ་བྱེད་པའི་
རིགས་སུ་འདུག དེ་ལྟར་ན་དཔལ་ལྡན་ཟླ་བས་མང་བཀུར་པ་སོགས་ཕུང་པོ་བདག་ཏུ་་་་
འདོད་པའི་རང་སྡེ་འགོག་པའི་ཚེ། ཁྱོད་ཀྱིས་རྣལ་འབྱོར་བདག་མེད་མཐོང་བ་ཡིས། །
གཟུགས་སོགས་དེ་ཉིད་རྟོགས་པར་མི་འགྱུར་ཞིང་། །ཞེས་གསུངས་པ་ནི་འབྲེལ་མེད་ཁོ་ན་
ཡིན་པར་ཐལ། མང་བཀུར་བ་སོགས་ཕུང་པོ་བདག་ཏུ་འདོད་པའི་རང་སྡེ་རྣམས་ཀྱིས། །
གང་ཟག་གི་བདག་མེད་རྟོགས་པའི་རྣལ་འབྱོར་མངོན་སུམ་ཁས་མི་ལེན་པའི་ཕྱིར་ཏེ། དེ་
རྣམས་ཀྱིས་གང་ཟག་གི་བདག་ཁས་ལེན་པའི་ཕྱིར། རྟགས་དངོས། དེས་ན་ཁྱེད་ཀྱིས་་་་་
218



ཕྱོགས་སྔ་ཡེ་མ་གོ་འདུག་པས། ཁོ་བོས་བཤད་པར་བྱ་སྟེ། ངེད་ཀྱི་ལུགས་ལ་སངས་རྒྱས་་་
པའི་གྲུབ་མཐའ་སྨྲ་བ་བཞི་ཀས་བདག་ཁས་ལེན་ཅིང་། བདག་མེད་མངོན་སུམ་དུ་རྟོགས་
པའི་རྣལ་འབྱོར་མངོན་སུམ་ཁས་ལེན་ཀྱང་། བདག་མེད་པར་མངོན་སུམ་དུ་རྟོགས་པའི་་
རྣལ་འབྱོར་མངོན་སུམ་ཁས་མི་ལེན་ཏེ། དཔེར་ན་བདེན་མེད་མངོན་སུམ་དུ་རྟོགས་པའི་
རྣལ་འབྱོར་མངོན་སུམ་ཁས་ལེན་ཀྱང༌། བདེན་པ་མེད་པར་མངོན་སུམ་དུ་རྟོགས་པའི་
རྣལ་འབྱོར་མངོན་སུམ་ཁས་མི་ལེན་པ་བཞིན་ནོ། །ཁྱེད་བདག་ཚད་མས་མ་དམིགས་པ་དེ་
བདག་མེད་ཀྱི་མཚན་ཉིད་ཡིན་ནམ་མ་ཡིན་འདྲི་བའི་རིགས་སུ་འདུག་པ། སྣང་མེད་དེ་་་
འདྲའི་ལན་བྱེད་པ་སྐབས་སུ་མ་བབ་མོད། འོན་ཀྱང་ཁྱེད་ཡིད་མི་ཚིམ་ན། བདག་གཉིས་་
གང་ཡང་ཚད་མས་མ་དམིགས་པ་དེ་བདག་མེད་ཀྱི་མཚན་ཉིད་ཡིན་ནོ་ཞེས་སྨྲས་པས་་་་
ཆོག་གོ། ། །
ཡང་ཁྱེད་ཀྱི་དབུ་མ་རྣམ་ངེས་ཞེས་པ་དེར། རང་ལུཊ་འཇོག་པ་ན། གང་ཟག་གི་
བདག་འཛིན་གྱི་དམིགས་པ་ནི་རང་རྒྱུད་ཀྱིས་བསྡུས་པའི་རྣམ་སྨིན་གྱི་ཕུང་པོའོ་ཞེས་སྨྲས་
འདུག་པ་ཉོན་ཅིག རང་རྒྱུད་ཀྱིས་བསྡུས་པའི་རྣམ་སྨིན་གྱི་ཕུང་པོ་ཆོས་ཅན། ངར་འཛིན་
ལྷན་སྐྱེས་ཀྱི་དམིགས་རྣམ་གཉིས་སུ་ཕྱེ་བའི་རྟེན་དམིཊ་པར་མི་འཐད་པར་ཐལ། མ་སྐྱེས་
པའི་ཕྱིར། རྟགས་དངོས། ཁྱབ་པ་མེད་ན། དཔལ་ལྡན་ཟླ་བས། མོ་གཤམ་བུ་ལྟར་སྐྱེ་བ་དང་
བྲལ་ཕྱིར། །དེ་ལྟར་གྱུར་པའི་བདག་ནི་ཡོད་མིན་ཞིང་། །འདི་ནི་ངར་འཛིན་རྟེན་དུའང་མི་
རིགས་པ། །ཞེས་མུ་སྟེགས་རང་ལ་གྲགས་པའི་མ་སྐྱེས་པའི་རྟགས་བཀོད་ནས་འགོག་པ་ཇི་
ལྟར་རིགས། གལ་ཏེ་ཕུང་པོ་ལྔ་འཇིག་ལྟའི་དམིགས་ཡུལ་ཡིན་པར་ཐལ། འཇིག་ཚོགས་ལ་
ལྟ་བ་ཞེས་པའི་འཇིག་ཚོགས་ནི་ཕུང་པོ་ལྔ་ལ་བརྗོད་ལ། དེ་ལ་ལྟ་བ་ལ་འཇིག་ཚོགས་ལ་ལྟ་
བ་ཞེས་བཤད་པའི་ཕྱིར་སྙམ་ན། སྐྱོན་མེད་དེ། འཇིག་ཚོགས་ལ་བརྟེན་ནས་བཏགས་པའི་
བདག་ལ་ལྟ་བ་ལ་འཇིག་ཚོགས་ལ་ལྟ་བ་ཞེས་བཤད་པའི་ཕྱིར། ཡང་ཁྱེད་ཀྱིས། གང་ཟག་
བདག་ཏུ་འདོད་ཅིང་གང་ཟག་གི། །བདག་མེད་ཅེས་པ་འདི་ཡང་བཞད་གད་གནས། །དེ་
ཕྱིར་བདག་དང་གང་ཟག་རྣམ་གྲངས་སུ། །འདོད་པ་འདི་ཡང་རང་ཚིག་འགལ་བའི་ཁུར། །
219



ཞེས་པའི་དགག་པ་ཅིག་བྱས་འདུག་པ་འདི་དང་། ཁྱེད་རང་གི་དབུ་མ་རྣམ་ངེས་ཞེས་པ་
དེར། ངར་འཛིན་ལྷན་སྐྱེས་ཆོས་ཅན། ཞེན་ཡུལ་ལ་མ་འཁྲུལ་བར་ཐལ། ཁྱོད་ཀྱིས་གང་ལ་
དམིགས་ནས་བདག་ཏུ་བཟུང་བའི་དམིགས་པ་དེ་ཉིད་བདག་ཡིནཔའི་ཕྱིར། ཞེས་པའི་་་
ཐལ་འགྱུར་འདི་གནོད་བྱེད་བཟང་པོ་ཞིག་ཡིན་སྙམ་འདུག་ནའང༌། འདི་འདྲ་བྱིས་པ་་་་
འདྲིད་པའི་བགྲོ་གླེང་ཡིན་ཏེ། འོ་ན་ཆོས་ཉིད་ལ་དམིགས་ནས་བདེན་པར་འཛིན་པའི་་་་
བདེན་འཛིན་ཆོས་ཅན། ཁྱོད་ཞེན་ཡུལ་ལ་མ་འཁྲུལ་པར་ཐལ། ཁྱོད་ཀྱི་དམིགས་པ་གང་ལ་
དམིགས་ནས་བདེན་པར་གཟུང་བའི་དམིགས་པ་ཆོས་ཉིད་དེ་བདེན་པ་ཡིན་པའི་ཕྱིར། །
འཁོར་གསུམ། དེའི་རྗེས་སུ་ཁྱོད་ཀྱིས། གང་ཟག་ཉིད་ལ་བདག་ཏུ་འཛིན་པ་ནི། །ཐོག་མེད་
དུས་ནས་འཁྲུངས་པའི་རྨོངས་ཆེན་ཏེ། །དེ་ཉིད་དབུ་མའི་ལྟ་བ་རང་རྒྱུད་ལ། །བསྐྱེད་པའི་
གེགས་ཀྱི་གཙོ་བོར་མཁས་རྣམས་བཞེད། །ཅེས་ཟེར་བ་ནི་རང་གི་གྲུབ་མཐའ་སུན་འབྱིན་
པའི་ཅལ་ཅོལ་ཡིན་ཏེ། འོ་ན་གང་ཟག་དེ་གང་ཟག་གི་བདག་འཛིན་ལྷན་སྐྱེས་ཀྱི་དམིགས་
ཡུལ་ཡིན་ནམ། འཛིན་སྟངས་ཀྱི་ཡུལ་ཡིན། དང་པོ་ལྟར་ན། དངོས་འགལ། གཉིས་པ་ལྟར་
ན། འོ་ན་གང་ཟག་གོ་སྙམ་པའི་བློ་དེ་གང་ཟག་གི་བདག་འཛིན་ཡིན་པར་ཐལ། གང་ཟག་
དེ་གང་ཟག་གི་བདག་འཛིན་ལྷན་སྐྱེས་ཀྱི་འཛིན་སྟངས་ཀྱི་ཡུལ་ཡིན་པའི་ཕྱིར། འདོད་ན།
གང་ཟག་ལྷ་སྦྱིན་ནོ་སྙམ་པའི་བློ་ཡང་གང་ཟག་གི་བདག་འཛིན་ཡིན་པར་ཐལ། གང་ཟག་
གོ་སྙམ་པའི་བློ་དེ་གང་ཟག་གི་བདག་འཛིན་ཡིན་པའི་ཕྱིར། འདོད་ན། སོ་སོ་སྐྱེ་བོའོ་སྙམ་
པའི་བློ་འདི་ཡང་གང་ཟག་གི་བདག་འཛིན་ཡིན་པར་ཐལ། འདོད་པའི་ཕྱིར། འདོད་ན།
སངས་རྒྱས་འཕགས་པའོ་སྙམ་པའི་བློ་དེ་ཡང་གང་ཟག་གི་བདག་འཛིན་ཡིན་པར་ཐལ།
འདོད་པའི་ཕྱིར། འདོད་ན། ཁྱེད་རང་སངས་རྒྱས་བྱང་སེམས་ཐམས་ཅད་ཡིད་ལ་བྱེད་པ་
སྤོངས་ལ། སྐྱབས་འགྲོ་རྣལ་མ་གཅིག་ཀྱང་མེད་པར་འཇིག་རྟེན་འདིའི་ཟང་ཟིང་ཁོ་ན་་་་་
དོན་དུ་གཉེར་པ་ལ་བརྩོན་པར་གྱིས་ཤིག ཡང་ཁྱེད་ཀྱི་རྩོད་ཡིག་ལས། སེམས་ཙམ་གཞུང་
དང་དབུ་མའི་གཞུང་འགའ་ཞིག །རང་གིས་ཕྱིན་ཅི་ལོག་ཏུ་བཀྲལ་བྱས་ནས། །དེ་ལ་ནང་
འགལ་ཡོད་ཅེས་སྨྲ་བ་ལ། །ཅིར་ཡང་མི་སེམས་གཞན་ལ་རང་ཉིད་ཀྱི། །ཁོང་ཁྲོའི་སྤྲིན་ཕུང་
220



ནག་པོ་ཆེར་གཡོས་ཏེ། །ཚིག་ངན་མི་བཟད་འབྲུག་གི་སྒྲ་ཆེན་གྱིས། །དཔལ་ལྡན་འདུས་་་
པའི་ཚོགས་རྣམས་ཕྱོགས་བརྒྱར་འབྱེད། །འདི་འདྲ་འདི་ནི་དམ་པའི་གཞུང་མ་ཡིན། །དེ་་་
ཕྱིར་ཅུང་ཟད་དཔྱད་ལ་དཔྱོད་ལྡན་དག །རྣ་བ་བླགས་ཏེ་ལེགས་པར་ལན་ཐོབ་ཅིག །ཅེས་
དགག་པ་བཟང་པོ་ཞིག་གཏོང་རྒྱུ་ཡོད་ཁ་པོ་བྱས་ནས་ལན་ཐོབ་ཅིག་ཅེས་སྨྲས་འདུག་པ།
ལན་གདབ་དགོས་པ་མི་འདུག རྒྱ་བོད་ཀྱི་མཁས་པ་གོང་མ་རྣམས་ཀྱིས་དགག་གཞག་བྱེད་
པའི་ཚེ་ཁྱེད་ཀྱི་གྲུབ་མཐའ་འདི་ལུང་ཚད་ལྡན་འདི་དང་འགལ་ཞིང་། རིགས་པ་འདིས་་་
གནོད་ཅེས་ཀུན་སློང་ངན་པ་དོར་ནས་དགག་གཞག་བྱེད་པ་ཡིན་ལ། ཁྱེད་ཕྱོགས་ལྷུང་་་་
གིས་ཀུན་ནས་བླངས་ཏེ། ཙོང་ཁ་པའི་གྲུབ་མཐའ་ལ་སྐུར་པ་ཆེན་པོ་བཏབ་པས་འདོད་་་་
དོན་འགྲུབ་སྙམ་ནས། ངན་སྨྲས་འབའ་ཞིག་གི་རྩོད་པ་འདི་འདྲ་ལ་ལན་འདེབས་པར་མི་
སྤྲོ་མོད། འོན་ཀྱང་མི་འདྲ་དྲེགས་པས་ལན་ཅུང་ཟད་གདབ་པར་བྱའི། ཁྱེད་རང་རྣམས་རྣ་
བ་བླགས་ཏེ་ལུང་དང་རིགས་པ་དྲི་མ་མེད་པའི་དགག་གཞག་འདི་དག་ལ་ལན་གདབ་རྒྱུ་
ཡོད་ན་འདེབས་པའི་དུས་ལ་བབ་བོ། །འདིར་སྨྲས་པ། ལུང་དང་རིགས་པའི་དགག་གཞག་
གཏན་མེད་པར། །གངས་ཅན་ཁྲོད་ཀྱི་བསྟན་འཛིན་མང་པོ་ལ། །ཁོང་ཁྲོའི་སྤྲིན་ཕུང་ནག་
པོ་ཆེར་གཡོས་ཏེ། །ཚིག་ངན་སེར་བ་ཕྱོགས་བརྒྱར་ཕབ་གྱུར་ཀྱང་། །རྡོ་རྗེ་འཛིན་པས་རྗེས་
བཟུང་སྐྱེ་བོ་ཡི། །ཕན་བདེའི་ལོ་ཐོག་འཇོམས་པར་བྱེད་མི་ནུས། །གཞན་ལ་མི་གནོད་རང་
ཕྱོགས་ཁོ་ན་འཇོམས། །རྣམ་དཔྱོད་མི་ལྡན་ལོག་པའི་ལམ་ལ་སྦྱོར། །དེ་ཕྱིར་དེ་འདྲ་དང་་་་
པའི་ཚུལ་མ་ཡིན། །ཞེས་བརྗོད་པར་བྱའོ། །
ད་ནི་དགག་པའི་དངོས་ལན་གདབ་པར་བྱའི། རྣ་བ་བླགས་ཏེ་ལེགས་པར་ཉོན་
ཅིག དེ་ལ་ཕྱོགས་སྔ་མ་བརྗོད་པ་ནི། གོང་གི་རྩོད་ཡིག་དེའི་མཇུག་ཏུ། ཀླུ་སྒྲུབ་གཞུང་གི་་་
རྟགས་ཀྱི་དགག་བྱ་ཡི། །མཐར་ཐུག་རིགས་པས་སྒྲུབ་ཅིང་ལོག་ཕྱོགས་ལ། །རིགས་པའི་་་་
གནོད་བྱེད་འཕེན་ཞིང་དབུ་མ་པར། །ཁས་ལེན་དེ་འདྲ་དངོས་པོར་སྨྲ་བའི་གཞུང༌། །ཡིན་
གྱི་ལེགས་ལྡན་ཡེ་ཤེས་སྙིང་པོ་སོགས། །ཡིན་ལུགས་སྟོན་པར་རྒྱལ་བས་ལུང་བསྟན་པ། །
ཚུལ་བཞིན་བརྙེས་པའི་མཁས་རྣམས་ག་ལ་ཡིན། །ཆོས་རྣམས་ངོ་བོ་ཉིད་ཀྱིས་ལེགས་གྲུབ་
221



ཅིང༌། །རང་བཞིན་གྱིས་གྲུབ་རང་གི་མཚན་ཉིད་ཀྱིས། །རབ་ཏུ་གྲུབ་པའི་གཞུང་ཆེན་ལེཊ་
བཙུགས་ནས། །མཐའ་དག་བདེན་པར་མེད་ཅེས་འདོད་པ་ཡི། །དབུ་མའི་གཞུང་ལུགས་་་
འདི་དང་འདི་དག་གིས། །ཆོས་ལྟར་བཅོས་ནས་ཆོས་མིན་སྟོན་ནོ་ཞེས། །ཡང་ཡང་སྒྲོག་་་
པའི་གླེགས་བམ་མང་མཐོང་ཚེ། །དཔྱོད་མེད་དོན་གཉེར་མང་པོས་འཕགས་རྣམས་ལ། །
སྐུར་པ་བཏབ་ཅིང་ཚད་ལྡན་མཁས་པའི་གཞུང་། །རྩྭ་བཞིན་དོར་ནས་རང་བཟོའི་གཞུང་
ཆེན་ལ། །ཉིན་མཚན་ཀུན་ཏུ་འབད་པས་རབ་བསྒྲིམས་ཀྱང་། །ལུས་དང་ལོངས་སྤྱོད་གྲོན་
དུ་གྱུར་བར་ཟད། །ཅེས་སྐུར་འདེབས་དང་བཅས་པའི་དགག་པ་བྱས་སོ། །ཁྱེད་ཀྱི་དགག་
པ་འདི་རྣམས་ཞིབ་ཏུ་མ་བརྟགས་པའི་ཧམ་པའི་དགག་པ་འབའ་ཞིག་ཡིན་ཏེ། སེམས་་་་་
ཙམ་པ་རྣམས་ཀྱིས་ཀླུ་སྒྲུབ་ཀྱི་གཞུང་འགོག་ཅིང་རིགས་པའི་གནོད་བྱེད་འཕེན་པ་མ་ཡིན་
པའི་ཕྱིར་ཏེ། བཞི་བརྒྱ་པའི་འགྲེལ་པར་གནས་བརྟན་ཆོས་སྐྱོང་གིས་རྩ་ཤེ་དང་བཞི་བརྒྱ་
པའི་དགོངས་པ་སེམས་ཙམ་དུ་བཀྲལ་ཞིང་། དངོས་སྨྲ་པའི་མཁས་པ་རྣམས་ཀྱི་གཞུང་་་་
གང་དུ་ཡང་ཀླུ་སྒྲུབ་དངོས་སུ་བཀག་པ་གཅིག་ཀྱང་མེད་པའི་ཕྱིར། ཡང་དེའི་རྗེས་སུ་ཁྱེད་
ཀྱིས་ལེགས་ལྡན་འབྱེད་དང་ཡེ་ཤེས་སྙིང་པོ་སོགས་ཡིན་ལུགས་ཀྱི་དོན་སྟོན་པར་རྒྱལ་བས་
ལུང་བསྟན་པས། དེ་རྣམས་ཀྱིས་རང་གི་མཚན་ཉིད་ཀྱིས་གྲུབ་པའི་ཆོས་ཁས་མི་ལེན་ནོ། །
ཞེས་ཟེར་བ་ནི་རྒྱུས་མེད་ཀྱི་ཧམ་པ་བླུན་པོ་མགོ་སྐོར་བའི་བརྫུན་ཆེན་པོ་ཡིན་ཏེ། ལེགས་་
ལྡན་འབྱེད་དང་ཡེ་ཤེས་སྙིང་པོ་སོགས་མཁས་གྲུབ་ཆེན་པོ་ཡིན་མོད་ཀྱི། དེ་རྣམས་ཀྱི་་་་་
གནས་ལུགས་ཀྱི་དོན་མཐར་ཐུག་པ་སྟོན་པར་རྒྱལ་བས་མདོ་རྒྱུད་གང་ནས་ལུང་བསྟན།
ཞེས་དྲིས་ན་ཅི་ཡང་མི་སྨྲ་བའི་བརྟུལ་ཞུགས་འཛིན་དགོས་པར་འགྱུར་རོ། །ཡང་ཁྱེད་ཀྱིས་
རྗེ་ཙོང་ཁ་པའི་གསུང་རབ་ལ་ཐོས་བསམ་བྱེད་པ་རྣམས་རང་བཟོའི་གཞུང་ལ་ཐོས་བསམ་
བྱེད་པ་ཡིན་པས་ལུས་དང་ལོངས་སྤྱོད་གྲོན་དུ་འགྱུར། ཞེས་པའི་སྐུར་བ་བཏབ་ནས། དེས་
ན་དབུ་མ་ཐལ་རང་གཉིས་ལ་ལྟ་བ་མཐོ་དམའི་ཁྱད་པར་ཡོད་པ་དང་། རང་རྒྱུད་པས་ཀླུ་
སྒྲུབ་ཀྱི་གཞུང་གི་ཕྱོགས་སྔ་མཐར་ཐུག་པ་རང་གི་མཚན་ཉིད་ཀྱིས་གྲུབ་པ་ཁས་བླངས་སོ། །
ཞེས་སྨྲ་བ་འདི། རང་བཟོའི་གྲུབ་མཐའ་ཡིན་ནོ་ཞེས་ཟེར་བ་བྱས་འདུག་པ། རང་བཟོའི་་
222



གྲུབ་མཐའ་ཡིན་མིན་བལྟ་བ་ཡིན་པས། ཁྱེད་རྣམས་གཞན་དུ་མ་བྱོལ་བར་རིགས་པ་དང་
ལུང་འདི་རྣམས་ལ་ལན་ལེགས་པར་ཐོབ་ཅིག དབུ་མ་རང་རྒྱུད་པས་རང་གི་མཚན་ཉིད་་
ཀྱིས་གྲུབ་པ་ཁས་བླངས་པར་ཐལ། མདོ་སྡེ་པས་དོན་དམ་པར་ཡོད་པ་དེ་རང་གི་མཚན་
ཉིད་ཀྱིས་གྲུབ་པ་ཁོ་ན་ལ་འཇོག་པ་གང་ཞིག མདོ་སྡེ་པས་བདེན་གྲུབ་ཏུ་ཁས་བླངས་པ་དེ་
དབུ་མ་རང་རྒྱུད་པས་ཀུན་རྫོབ་ཏུ་ཁས་བླངས་པའི་ཕྱིར། རྟགས་དང་པོ་ནི་ཁྱེད་རང་གིས་
ཀྱང་ཁས་བླངས་པས་རང་གཞན་ཐམས་ཅད་མཐུན། རྟགས་གཉིས་པ་མ་གྲུབ་ན། དེར་ཐལ།
འཇུག་འགྲེལ་ལས་དབུ་མ་རང་རྒྱུད་པ་འགོག་པའི་ཚེ། དེ་ཕྱིར་ཁ་ཅིག་གིས་མདོ་སྡེ་པ་་་་
རྣམས་ཀྱི་ལུགས་གང་ཞིག་དོན་དམ་པར་སྨྲས་པ་དེ་ཉིད་དབུ་མ་པ་རྣམས་ཀྱིས་ཀུན་རྫོབ་
ཏུ་འདོད་དོ། །ཞེས་སྨྲས་པ་གང་ཡིན་པ་དེ་ནི། དབུ་མའི་བསྟན་བཅོས་ཀྱི་དེ་ཁོ་ན་ཉིད་་་་་
མངོན་པར་མི་ཤེས་པ་ཁོ་ནས་སྨྲས་པ་ཡིན་ནོ། །ཞེས་ཤེས་པར་བྱའོ། །ཡང་གང་བྱེ་བྲག་ཏུ་
སྨྲ་བ་རྣམས་ཀྱིས་གང་དོན་དམ་པར་སྨྲས་པ་དེ་ནི་དབུ་མ་པ་རྣམས་ཀྱི་ཀུན་རྫོབ་ཡིན་ནོ་་
སྙམ་དུ་སེམས་པ་དེ་དག་གིས་ཀྱང་བསྟན་བཅོས་ཀྱི་དོན་གྱི་དེ་ཁོ་ན་ཉིད་ཡོངས་སུ་མི་ཤེས་
པ་ཁོ་ན་སྟེ། འདི་ལྟར་འཇིག་རྟེན་ལས་འདས་པའི་ཆོས་ནི་འཇིག་རྟེན་པའི་ཆོས་དང་་་་
མཚུངས་པར་མི་རིགས་ཏེ། ལུགས་འདི་ནི་ཐུན་མོང་མིན་པའོ་ཞེས་མཁས་པ་རྣམས་ཀྱིས་་
ངེས་པར་བྱའོ། །ཞེས་གསུངས་པའི་ཕྱིར། འདི་ལ་ཞིབ་ཆ་ཅིག་དགོས་པ་འོག་ཏུ་འཆད། །
ལུང་འདི་ལ་ཁྱེད་རྣམས་ཀྱི་རྟོག་པ་ཡེ་མ་བཅུག་འདུག་པ། ད་འདི་ལ་འབྲུ་སྣོན་བྱེད་རྒྱུ་ཨེ་
ཡོད། རང་བཟོ་ཡིན་མིན་ད་ལྟ་བ་ཡིན། འདིར་སྨྲས་པ། སངས་རྒྱས་གཉིས་པའི་རིགས་པ་ལ། །
བསྐལ་པར་བསམས་ཀྱང་ལན་མི་ཐེབས། །བདེན་ལན་སྦྱིན་ན་ངོ་ཡང་ཚ། །ཁ་རོག་འདུག་
ན་འགམ་པ་ཡིན། །ལོག་པའི་འབྲུ་སྣོན་བྱས་གྱུར་ན། །སླར་ཡང་ངོ་ཚའི་གནས་སུ་ལྷུང་། །
དེས་ན་གང་བྱུང་རྩོམ་པ་ལ། །རྒྱ་གར་མཁས་པའི་ཡུལ་དུ་ནི། །ཕྱི་ནང་པཎྜི་ཏ་ཀུན་གྱིས། །
དེ་མ་ཐག་ཏུ་ཚར་གཅོད་བྱེད། །བོད་འདིར་གང་བྱུང་རྩོམ་པ་བྱེད། །ཆགས་སྡང་དྲག་པོས་
གཞན་ལ་སྨོད། །གལ་ཏེ་རིགས་པས་མ་ཐུབ་ན། །ལུང་བསྟན་ངན་པ་རྩོམ་པ་དང་། །སྡུག་་་
འདྲེའི་སྤྲུལ་པ་ཡིན་ཞེས་སྨྲ། །དེ་འདྲས་གཞན་ལ་གནོད་མི་ནུས། །རང་ཉིད་འདི་ཕྱིར་་་་་་
223



འཕམ་འགྱུར་བས། །དེ་ཕྱིར་བག་ཡོད་མཛད་དུ་གསོལ། །ཞེས་སྨྲས་སོ། །གཞན་ཡང་། ཁྱེད་
རྣམས་གསོན་ཅིག གང་ཕྱིར་དངོས་པོ་འདི་དག་རྣམ་དཔྱད་ན། །ཞེས་སོགས་ཀྱི་ཕྱོགས་སྔ་
མ་བརྗོད་པ་ན། འཇུག་འགྲེལ་ལས། དོན་དམ་པར་སྐྱེ་བ་མེད་པས་བདག་དང་གཞན་ལ་སྐྱེ་
བ་དགག་ལ་རག་མོད། གཟུགས་དང་ཚོར་བ་ལ་སོགས་པ་གང་དག་མངོན་སུམ་དང་རྗེས་
སུ་དཔག་པ་དག་གིས་དམིགས་པ་དེ་དག་གི་རང་བཞིན་ནི་གདོན་མི་ཟ་བར་གཞན་ལས་
སྐྱེ་བར་འགྱུར་རོ། །ཅི་སྟེ་དེ་ལྟར་མི་འདོད་ན། བདེན་པ་གཉིས་སུ་ཇི་ལྟར་བརྗོད་དེ། །
བདེན་པ་གཅིག་ཁོ་ནར་འགྱུར་རོ། །དེ་ཕྱིར་གཞན་ལས་སྐྱེ་བ་ཡོད་པ་ཉིད་དོ། །ཞེས་དོན་་་
དམ་པར་སྐྱེ་བ་མེད་པར་འདོད་ཅིང༌། རང་བཞིན་གྱིས་སྐྱེ་བ་དང་གཞན་སྐྱེ་ཡོད་པར་་་་་
འདོད་པའི་རྒོལ་བ་ཅིག་གཞུང་འདིའི་ཕྱོགས་སྔ་སྨྲ་བ་པོར་བཤད་འདུག་པ། དེ་འདྲའི་་་་
རྒོལ་བ་དེ་ཕྱི་རོལ་པ་ཡིན་ནམ། རང་སྡེ་དངོས་སྨྲ་བ་ཡིན་ནམ། དབུ་མ་རང་རྒྱུད་པ་ཡིན་
ནམ། སུ་ཡིན་སྨྲོས་ཤིག གལ་ཏེ་དབུ་མ་རང་རྒྱུད་པ་ཡིན་ནོ། །ཞེ་ན། རང་རྒྱུད་པས་རང་གི་
མཚན་ཉིད་ཀྱིས་གྲུབ་པའི་ཆོས་མེད་པར་ཁས་བླངས་པ་དང་དངོས་སུ་འགལ་ལོ། །གལ་ཏེ་
དངོས་སྨྲ་བ་ཡིན་ནོ་ཞེ་ན། འདིའི་ཕྱོགས་སྔ་སྨྲ་བ་པོ་དེ་ཆོས་ཅན། ཁྱོད་ཀྱིས་དོན་དམ་པར་
སྐྱེ་བ་ཁས་ལེན་པར་ཐལ། ཁྱོད་དངོས་སྨྲ་བ་ཡིན་པའི་ཕྱིར། གལ་ཏེ་འདིའི་ཕྱོགས་སྔ་སྨྲ་བ་
པོ་དེ་ཕྱི་རོལ་པ་ཡིན་ནོ་ཞེས་ཟེར་ན། དེ་ཡང་མི་འཐད་དེ། ཕྱི་རོལ་པ་ཡིན་ན་དོན་དམ་་་་
པར་སྐྱེ་བ་ཁས་ལེན་པས་ཁྱབ་པའི་ཕྱིར། དེས་ན་འགྲེལ་པ་དེ་ལ་འབྲུ་ཅི་སྣོན་བློ་གཟུ་བོར་
ཞོག་ལ་ལན་གདབ་རྒྱུ་འདུག་མི་འདུག་ཐུཊ་རྟོག་ཆུག འདི་ཡང་རྗེ་བཙུན་འཇམ་པའི་་་་་
དབྱངས་ཀྱི་སྲས་ཀྱི་ཐུ་བོ་ཤར་ཙོང་ཁ་པའི་འཕྲིན་བསྐྱལ་བ་ཡིན་ནོ། །གཞན་ཡང་། ཁྱེད་་་
རྣམས་གསོན་ཅིག མདོ་སྡེ་དགོངས་འགྲེལ་ལས། ངོ་བོ་ཉིད་མེད་པ་གསུམ་གྱི་ངོ་བོ་ངོས་་་
འཛིན་པ་ན། ཆོས་རྣམས་ཀྱི་མཚན་ཉིད་ངོ་བོ་ཉིད་མེད་པ་གང་ཞེ་ན། ཆོས་རྣམས་ཀྱི་ཀུན་
བརྟགས་པའི་མཚན་ཉིད་གང་ཡིན་པའོ། །དེ་ཅིའི་ཕྱིར་ཞེ་ན། འདི་ལྟར་དེ་ནི་མིང་དང་་་་
བརྡས་རྣམ་པར་བཞག་པའི་མཚན་ཉིད་ཡིན་གྱི། རང་གི་མཚན་ཉིད་ཀྱིས་རྣམ་པར་གནས་
པ་ནི་མ་ཡིན་པས། དེའི་ཕྱིར་དེ་ནི་མཚན་ཉིད་ངོ་བོ་ཉིད་མེད་པ་ཞེས་བྱའོ། །ཞེས་པའི་མདོ་
224



འདིའི་དོན། སེམས་ཙམ་པས་ཀུན་བརྟགས་རང་གི་མཚན་ཉིད་ཀྱིས་མ་གྲུབ་པ་ཀུན་་་་་་
བརྟགས་མཚན་ཉིད་ངོ་བོ་ཉིད་མེད་པའི་དོན་དུ་བཤད་པ་དེ་ལ་སློབ་དཔོན་ལེགས་ལྡན་་
འབྱེད་ཀྱིས་དགག་པ་བྱེད་མི་རིགས་པར་ཐལ། ལེགས་ལྡན་རང་ལུགས་ལ་ཡང་ཀུན་་་་་
བརྟགས་རང་གི་མཚན་ཉིད་ཀྱིས་མ་གྲུབ་པ་མདོ་དེ་ལས་ཀུན་བརྟགས་མཚན་ཉིད་ངོ་བོ་་
ཉིད་མེད་པར་གསུངས་པའི་དོན་དུ་འཆད་རིགས་པའི་ཕྱིར། མ་གྲུབ་ན་སོང་། དེར་ཐལ། །
ལེགས་ལྡན་རང་ལུགས་ལ་ཀུན་བརྟགས་དོན་དམ་པར་མེད་པ། མདོ་དེ་ལས་ཀུན་བརྟགས་
མཚན་ཉིད་ངོ་བོ་ཉིད་མེད་པར་གསུངས་པའི་དོན་དུ་འདོད་པ་གང་ཞིག རང་གི་མཚན་
ཉིད་ཀྱིས་མེད་པ་དང་བདེན་པར་མེད་པ་གཉིས་དོན་གཅིག་ཏུ་སློབ་དཔོན་ལེགས་ལྡན་་་་
འབྱེད་ཀྱིས་ཁས་ལེན་པའི་ཕྱིར། རྟགས་ཕྱི་མ་དངོས་འགལ། རྟགས་དང་པོ་ནི། ཤེས་རབ་་
སྒྲོན་མེ་ལས། ངོ་བོ་དང་ཁྱད་པར་དུ་བཏགས་པའི་ཀུན་བརྟགས་མཚན་ཉིད་ངོ་བོ་ཉིད་
མེད་པར་འདོད་པས་ནི་དབུ་མའི་རིགས་པ་འདོད་པར་བྱའོ། །ཞེས་པས་གསལ་བར་་་་་་
བསྟན་པའི་ཕྱིར། གལ་ཏེ་ལེགས་ལྡན་འབྱེད་ཀྱིས་སེམས་ཙམ་པས་མདོ་དོན་འཆད་ཚུལ་དེ་
མི་འགོག་གོ་ཞེ་ན། དེ་ཡང་མི་འཐད་དེ། སེམས་ཙམ་པས་དགོངས་འགྲེལ་གྱི་དོན་དེ་ལྟར་
ཁས་ལེན་པ་ལ། སློབ་དཔོན་ལེགས་ལྡན་འབྱེད་ན་རེ། ཀུན་བརྟགས་རང་གི་མཚན་ཉིད་་་
ཀྱིས་མ་གྲུབ་པ་མདོ་དེའི་དགོངས་པ་ཡིན་ན་ཀུན་བརྟགས་འདོགས་བྱེད་ཀྱི་སྒྲ་རྟོག་རང་་
གི་མཚན་ཉིད་ཀྱིས་མ་གྲུབ་པ་ཡིན་ནམ། བཏགས་དོན་ཀུན་བརྟགས་རང་གི་མཚན་ཉིད་་
ཀྱིས་མ་གྲུབ་པ་གང་ཡིན། དང་པོ་ལྟར་ན། གཞན་དབང་ལ་སྐུར་འདེབས་སུ་འགྱུར། གཉིས་
པ་ལྟར་ན། ཀུན་བརྟགས་རང་གི་མཚན་ཉིད་ཀྱིས་མེད་པ་མིན་ཏེ། ཆོས་བདག་གི་ཀུན་་་་་
བརྟགས་རང་གི་མཚན་ཉིད་ཀྱིས་མེད་ཀྱང་། ཐ་སྙད་པའི་ཚད་མའི་ཡུལ་དུ་གྱུར་པའི་ཀུན་
བརྟགས་ཡོད་པའི་ཕྱིར། དཔེར་ན་ཐག་པ་ལ་སྦྲུལ་ལོ་སྙམ་པའི་བློའི་ཞེན་ཡུལ་མེད་ཀྱང༌། །
སྦྲུལ་ལ་སྦྲུལ་ལོ་སྙམ་དུ་འཛིན་པའི་བློའི་ཞེན་ཡུལ་ཐ་སྙད་དུ་ཡོད་པའི་ཕྱིར། ཞེས། ལེགས་
ལྡན་འབྱེད་ཀྱིས་སེམས་ཙམ་པ་འགོག་པར་བྱེད་དོ། །དེ་ལྟར་ཡང་ཤེས་རབ་སྒྲོན་མེ་ལས།
གལ་ཏེ་གཟུགས་ཞེས་བྱ་བར་ཡིད་ལ་བརྗོད་པ་དང་། ཚིག་ཏུ་བརྗོད་པ་ཀུན་བརྟགས་པའི་
225



ངོ་བོ་ཉིད་གང་ཡིན་པ་དེ་མེད་དོ་ཞེ་ན་ནི། དངོས་པོ་ལ་སྐུར་པ་འདེབས་པ་ཡིན་ཏེ། ཡིད་
ལ་བརྗོད་པ་དང་ཚིག་ཏུ་བརྗོད་པ་ལ་སྐུར་པ་འདེབས་པའི་ཕྱིར། ཞེས་དང་། ཀུན་བརྟགས་
པ་མེད་པ་མ་ཡིན་ཏེ། དེ་ལ་རྣམ་པ་འདྲ་བས་བློ་གྲོས་འཁྲུལ་པས་ཀུན་བརྟགས་པའི་དོན་་
མེད་ཀྱང་ཐ་སྙད་དུ་སྦྲུལ་འཁྱིལ་བ་ལ་དེ་མེད་པ་མ་ཡིན་པའི་ཕྱིར། ཞེས་བཤད་པ་འདི་་་
རྣམས་ལ་གཟིགས་ལ་དབུ་མ་རང་རྒྱུད་པས་རང་གི་མཚན་ཉིད་ཀྱིས་གྲུབ་པའི་ཆོས་ཁས་་
བླངས་སོ་ཞེས་རྗེ་ཙོང་ཁ་པས་གསུངས་པ་འདི་ལ་མི་བཟོད་པར་མ་མཛད་ཅིག གོང་དུ་་་
དྲངས་པའི། དེ་ཕྱིར་ཁ་ཅིག་མདོ་སྡེ་པ་རྣམས་ཀྱི་ལུགས་གང་ཞིག་དོན་དམ་པར་སྨྲས་པ་དེ་
དབུ་མ་རྣམས་ཀྱིས་ཀུན་རྫོབ་ཏུ་འདོད་དོ། །ཞེས་སྨྲས་པ་དེ་ནི་དབུ་མའི་བསྟན་བཅོས་ཀྱི་་
དོན་གྱི་དེ་ཁོ་ན་ཉིད་ཡོངས་སུ་མི་ཤེས་པ་ཁོ་ནས་སྨྲས་པ་ཡིན་ནོ། །ཞེས་པའི་དགག་ཡུལ་གྱི་
དབུ་མ་དེ་དབུ་མ་རང་རྒྱུད་པ་མིན་གྱི། དེ་དངོས་སྨྲ་བ་ཡིན་ནོ་ཞེ་ན། འདི་འདྲ་བའི་དོགས་
པ་རྣམ་དཔྱོད་ཅན་ལ་མི་འབྱུང་མོད། ལོག་རྟོག་ཅན་ལ་འབྱུང་སྲིད་པས་བཤད་པར་བྱ་སྟེ།
མདོ་སྡེ་པ་རྣམས་ཀྱིས་དོན་དམ་པར་སྨྲས་པ་དེ་ཉིད་དབུ་མ་པ་རྣམས་ཀྱིས་ཀུན་རྫོབ་ཏུ་་་
འདོད་ཅེས་སྨྲ་བ་པོ་འདི་དབུ་མ་རང་རྒྱུད་པ་ལ་འཆད་རིགས་ཏེ། དབུ་མ་རང་རྒྱུད་པའི་
གཞུང་རྩོད་མེད་ལས་དེ་ལྟར་བཤད་ཅིང་། མདོ་སེམས་སོགས་ལ་དོགས་པའི་གནས་མེད་་
པའི་ཕྱིར། རྟགས་དང་པོ་གྲུབ་སྟེ། བདེན་གཉིས་རང་འགྲེལ་ལས། གཞན་གྱིས་དོན་དམ་་་
བྱས་གང་ཡིན། །དེ་ནི་གཞན་གྱི་ཀུན་རྫོབ་སྟེ། །གཞན་གྱིས་མར་འདོད་གང་ཡིན་པ། །དེ་ནི་
གཞན་གྱིས་ཆུང་མར་འདོད། །ཅེས་པའི་ལུང་དྲངས་ནས་བཤད་པའི་ཕྱིར། དེ་ལེགས་པར་
དགོངས་བྱུང་ལགས་སམ། དབུ་མ་རང་རྒྱུད་པས་རང་གི་མཚན་ཉིད་ཀྱིས་གྲུབ་པའི་ཆོས་་
ཁས་བླངས་པ་ལ་སྒྲུབ་བྱེད་དཔག་ཏུ་མེད་པ་ཡོད་མོད་ཀྱི་མང་དོགས་ནས་རྒྱས་པར་མ་་་་
བྲིས། དེས་ན་ཐལ་འགྱུར་པས་འཕགས་པའི་དགོངས་པ་ཟབ་པའི་སྒོ་ནས་འགྲེལ་ཚུལ་ལ་་
ཐུན་མོང་མ་ཡིན་པའི་འགྲེལ་ཚུལ་ཁྱད་པར་ཅན་ཡོད་དེ། འཇུག་འགྲེལ་གོང་དུ་དྲངས་པ་
དེའི་མཇུག་ཏུ། ལུགས་འདི་ནི་ཐུན་མོང་མ་ཡིན་པའོ་ཞེས་མཁས་པ་རྣམས་ཀྱིས་ངེས་པར་
བྱའོ། །ཞེས་དབུ་མ་རང་རྒྱུད་པ་བཀག་པའི་རྗེས་དེ་མ་ཐག་ཏུ་གསུངས་པའི་ཕྱིར། དེས་ན་
226



དཔལ་ལྡན་ཟླ་བ་གྲཊ་པས། ཀླུ་སྒྲུབ་ཀྱི་དགོངས་པ་རང་རྒྱུད་པ་དང་ཐུན་མོང་མ་ཡིན་པའི་
འགྲེལ་ཚུལ་ཟབ་མོ་ཡོད་པར་བཤད་འདུག་པ་དེ་གང་ཡིན། གསུང་ཞིག ཐལ་རང་གཉིས་
ལ་ལྟ་བ་མཐོ་དམའི་ཁྱད་པར་མེད་པར་འདོད་པ་ནི། རྗེ་མི་ཏྲི་བས་ཀྱང་ལེགས་པར་བཀག་
སྟེ། ལན་གདབ་རྒྱུ་ཡོད་ན་འོག་ཏུ་འཆད། ཡང་ཁྱེད་ཀྱི་དགག་པ་གཅིག་ལ། རང་བཞིན་་་་
གྱིས་གྲུབ་བདེན་པར་མེད་དོ་ཞེས། །ནང་འགལ་ཁུར་གྱིས་རིང་ནས་དུབ་པ་ཡི། །རང་རྒྱུད་
གཞུང་གི་དབུ་མའི་ལྟ་བ་ལ། །རིམ་གྱིས་དཀྲི་ཞེས་སྨྲ་བ་ངོ་མཚར་གནས། །ཞེས་དབུ་མ་རང་
རྒྱུད་པ་རྣམས་ནང་འགལ་ཁུར་གྱིས་དུབ་པ། རྗེ་ཙོང་ཁ་པའི་བཞེད་པར་བྱས་ནས། ཐུགས་
ཁྲེལ་གྱི་གནས་སུ་བྱས་འདུག་པ། ཁྱེད་ཡེ་མ་གོ་བའི་ཁྲོམ་ཤོགས་ཀྱི་དགག་པ་འཇུངས་མེད་
བྱེད་པ་རང་ཞིག་འདུག་པས་ཁྱེད་རང་ཉོན་ཅིག དབུ་མ་རང་རྒྱུད་པ་ལ་ནང་འགལ་མེད་
ཅེས་སྨྲ་བ། རང་རྒྱུད་པའི་ཞབས་ཏོག་ཡིན་པའི་ལུགས་ཡིན་ལས་ཆེ། ཁྱེད་ཀྱིས་རང་རྒྱུད་་
པའི་པཎྜི་ཏ་རྣམས་མགོ་འདོན་མི་དགོས། ཁྱེད་ལས་ཁོང་རྣམས་བརྒྱ་འགྱུར་གྱིས་རིགས་པ་
ལ་མཁས། འོན་ཀྱང་དཔལ་ལྡན་ཟླ་བ་གྲགས་པའི་ལུགས་ལྟར་ན། རང་རྒྱུད་པ་རྣམས་ལ་་
ནང་འགལ་གྱི་ཁུར་ཆེན་ཡོད་དེ། འདི་ལྟར་འགྲེལ་པ་ཚིག་གསལ་ལས། རྟོག་གེ་པ་འདིས་ནི་
བདག་ཉིད་རྟོག་གེའི་བསྟན་བཅོས་ལ་ཤིན་ཏུ་མཁས་པ་ཙམ་ཞིག་བསྟན་པར་འདོད་པས་
དབུ་མའི་ལྟ་བ་ཁས་ལེན་བཞིན་དུ། རང་གི་རྒྱུད་ཀྱི་སྦྱོར་བའི་ངག་བརྗོད་པ་གང་ཡིན་པ་་
དེ་ནི་ཆེས་ཤིན་ཏུ་ཉེས་པ་དུ་མའི་ཚོགས་ཀྱི་གནས་སུ་རྟོགས་ཏེ། ཞེས་ཆོས་ཐམས་ཅད་་་་
བདེན་མེད་དུ་ཁས་ལེན་པ་དང་། རང་རྒྱུད་ཀྱི་རྟགས་ཡང་དག་ཁས་ལེན་པ་ལ་ནང་འགལ་
ཡོད་པར་བཤད་པ་མི་འཐད་པར་ཐལ། དབུ་མ་རང་རྒྱུད་པ་ལ་དེ་འདྲའི་ནང་འགལ་མེད་
པའི་ཕྱིར། འཁོར་གསུམ། ལར་ཁྱེད་གསུང་རབ་ཀྱི་དོན་ལ་རྟོག་པ་འཇུག་རྒྱུ་ཡིན་ན། སྐབས་
འདིར་དཔལ་ལྡན་ཟླ་བ་གྲགས་པས། སློབ་དཔོན་ལེགས་ལྡན་ཁྱེད་ཀྱིས་བདེན་གྲུབ་མེད་་་་
པར་ཁས་བླངས་པ་དང་། རང་རྒྱུད་ཀྱི་རྟཊ་ཡང་དག་ཁས་བླངས་པ་ལ་ནང་འགལ་གྱི་ཕུང་
པོ་ཡོད་ཅེས་གསུངས་པ་འདི་ངེས་པར་གྱིས་ལ། རང་རྒྱུད་པས་རང་བཞིན་གྱིས་གྲུབ་པ་་་
ཡོད། བདེན་གྲུབ་མེད་ངེས་ཁས་བླངས་པ་ལ་ནང་འགལ་བྱུང་མ་བྱུང་གཟིགས། ཁྱད་པར་
227



འོག་ཏུ་ཁྱེད་ཀྱིས། རང་རྒྱུད་རྟགས་ཀྱི་དོན་གོ་རང་དབང་དུ། །གྲུབ་པའི་དོན་ལ་བྱེད་པར་
རང་རྒྱུད་ཀྱི། །གཞུང་ལུགས་གང་ནའང་མེད། ཅེས་དགག་པ་བྱས་འདུག་པ། ཁྱེད་ལྟར་ན་
དཔལ་ལྡན་ཟླ་བས་ཕྱོགས་སྔ་མ་མ་གོ་བཞིན་དུ་དགག་པ་བྱས་པར་འགྱུར་ཏེ། རང་རྒྱུད་ཀྱི་
རྟགས་ཡང་དག་ཁས་ལེན་པ་དང་། རང་དབང་དུ་གྲུབ་པ་མེད་པར་ཁས་ལེན་པ་ནང་་་་
འགལ་ཅུང་ཟད་ཀྱང་མེད་པའི་ཕྱིར་དང་། རང་རྒྱུད་ཀྱི་དོན་རང་དབང་དུ་གྲུབ་པ་སློབ་་་
དཔོན་ལེགས་ལྡན་གྱིས་མི་འདོད་པའི་ཕྱིར། རྟགས་དངོས། ཡང་དེའི་རྗེས་སུ། ངོ་བོ་ཉིད་་
དང་རང་བཞིན་རང་མཚན་སོགས། །ཐ་སྙད་སྟོན་པའི་གཞུང་གིས་ཀླུ་སྒྲུབ་ཀྱི། །རྟགས་ཀྱི་
དགག་བྱ་སྟོན་པ་ག་ལ་ཡིན། །ཅི་སྟེ་ཡིན་ན་ཟླ་བའི་ཞབས་ཀྱིས་ཀྱང་། །རང་གི་མཚན་ཉིད་
རང་བཞིན་ངོ་བོ་ཉིད། །སྟོང་ཉིད་གསུམ་གྱི་སྟོང་གཞིའི་ཆོས་ཅན་ལ། །རང་བཞིན་ངོ་བོ་་་
ཉིད་སོགས་ལུང་རིགས་ཀྱིས། །ལེགས་པར་བསྒྲུབས་ཤིང་དེ་ཡི་ལོག་ཕྱོགས་ལ། །གནོད་བྱེད་
མང་དུ་བསྟན་པ་མ་གཟིགས་སམ། །ཞེས་དོན་མེད་ཀྱི་དགག་པ་སྣག་ཤོག་གྲོན་ཅིག་བྲིས་་་
འདུག་པ། རྗེ་ཙོང་ཁ་པ་ཡབ་སྲས་ཀྱི་ཡིག་ཆ་ན་རང་རྒྱུད་པས་རང་གི་མཚན་ཉིད་ཀྱིས་་་་
གྲུབ་པ་ཁས་བླངས་པའི་སྒྲུབ་བྱེད་དུ། རང་རྒྱུད་པའི་གཞུང་དུ། རང་བཞིན་དང་། རང་གི་
ངོ་བོ་ཉིད་དང་། རང་གི་མཚན་ཉིད་ཅེས་པའི་ཐ་སྙད་མང་པོ་གསུངས་པའི་ཕྱིར། ཞེས་་་
གང་དུ་བཤད་འདུག དེ་འདྲའི་སྒྲུབ་བྱེད་འགོད་མཁན་དེ་ལ་སྨྲོས་ཤིག ཡང་ཁྱེད་ཐལ་་་་་
འགྱུར་བའི་སྐབས་སུ་ཡང་། རང་མཚན་ཁས་ལེན་ཟེར་བར་འདུག་པ། རང་གི་མཚན་ཉིད་
སྟོང་པ་ཉིད་ཀྱི་སྟོང་གཞི་ཆོས་ཅན་ཡོད་པར་བཤད་པ་ལ་འཁྲུལ་པ་ཡིན་ལས་ཆེ། དེའི་རང་
གི་མཚན་ཉིད་རང་མཚན་ལ་འཇོག་རྒྱུ་ག་ལ་ཡིན། དབུ་མ་འཇུག་པར། གཟུགས་རུང་ལ་་
སོགས་དངོས་མེད་གང་༌
། །དེ་ནི་རང་མཚན་སྟོང་པ་ཉིད། །ཅེས་སོགས་གཟིགས་ལགས་སམ།
གལ་ཏེ་མ་གཟིགས་ན། སྟོང་ཉིད་ཀྱི་རབ་དབྱེ་འཆད་པའི་སྐབས་ན་ཡོད། ཡང་དེའི་རྗེས་སུ།
ལྟ་བའི་ཚེ་ན་རང་རྒྱུད་གཞུང་མང་དུ། །དགག་བྱའི་ཁྱད་པར་མེད་པར་ཆོས་རྣམས་ཀུན། །
རང་བཞིན་མེད་ཅིང་རང་གིས་མཚན་ཉིད་ཀྱིས། །མེད་ཅིང་ངོ་བོ་ཉིད་ཀྱིས་མེད་པར་་་་་
གསུང་། །ཞེས་པའི་དགག་པ་ཅིག་བྱས་འདུག་པ་འདི་ལ། རང་རྒྱུད་པས་རང་གི་མཚན་་་་
228



ཉིད་ཀྱིས་གྲུབ་པ་དང་། རང་བཞིན་གྱིས་གྲུབ་པ་སོགས་ཁས་ལེན་པར་གོང་འོག་ཀུན་ཏུ་་་
ལུང་གིས་བསྒྲུབས་པ་ལས་མ་གཏོགས་པའི་ལན་གདབ་ཅི་དགོས། འོན་ཀྱང་ལན་གཅིག་་་
དགོས་ན། དྲི་བ་དམ་པོ་ཞིག་འདྲི་བ་ཡིན་པས་ལན་ལེགས་པར་ཐོབ་ཅིག དབུ་མ་རང་་་་་
རྒྱུད་པས་མདོ་སྡེ་དགོངས་འགྲེལ་གྱི་དགོངས་པ་དབུ་མར་འགྲེལ་ལམ་མི་འགྲེལ། གལ་ཏེ་་
མི་འགྲེལ་ཞེ་ན། ཤེས་རབ་སྒྲོན་མེ་དང་། དབུ་མ་སྣང་བ་སོགས་རང་རྒྱུད་པའི་གཞུང་ཆེན་
མོ་རྣམས་གཞན་ནས་མ་གཟིགས་འདུག་པས། ཁྱེད་དང་ལྷན་ཅིག་རྩོད་པར་མི་རིགས་སོ། །
གལ་ཏེ་དབུ་མ་རང་རྒྱུད་པས་མདོ་སྡེ་དགོངས་འགྲེལ་གྱི་དགོངས་པ་དབུ་མར་འགྲེལ་ལོ་
ཞེ་ན། འོ་ན་རང་རྒྱུད་པའི་ལུགས་གཞིར་ཞོག དགོངས་འགྲེལ་ལས་ཐེག་པ་ཆེན་པོ་ལ་ཡང་
དག་པར་ཞུགས་པ་རྣམས་ལ། སྟོང་པ་ཉིད་སྨོས་པའི་རྣམ་པས་ཆེས་ངོ་མཚར་རྨད་དུ་བྱུང་
བའི་ཆོས་ཀྱི་འཁོར་ལོ་གཉིས་པ་བསྐོར་ཏེ། བཅོམ་ལྡན་འདས་ཀྱིས་ཆོས་ཀྱི་འཁོར་ལོ་་་་
བསྐོར་བ་དེ་ཡང་བླ་ན་མཆིས་པ་སྐབས་མཆིས་པ། དྲང་བའི་དོན་རྩོད་པའི་གཞིའི་གནས་
སུ་གྱུར་པ་ལཊ། ཞེས་སྒྲ་ཇི་བཞིན་པར་མིན་པའི་དྲང་དོན་དགོངས་པ་ཅན་དུ་བསྒྲུབ་རྒྱུའི་
འཁོར་ལོ་བར་པ་གཅིག་བཤད་བྱུང་བ། དེའི་མཚན་གཞི་གང་ཡིན་ཞེས་ཁྱེད་ལ་དྲིས་ན་་་
ལན་གཅིག་ཡོད་དམ་མེད། དགག་བྱ་ལ་དོན་དམ་གྱི་ཁྱད་པར་མདོ་དེ་ཉིད་ཀྱི་གོང་འོག་
གང་དུ་ཡང་མ་སྦྱར་བའི་མདོ་ཤེས་རབ་སྙིང་པོ་ལྟ་བུ་ཡིན་ནམ། དེ་མ་ཡིན་པའི་ཤེར་ཕྱིན་
གྱི་མདོ་གཞན་ཞིག་ཡོད། ཕྱི་མ་ལྟར་ན་དེ་གང་ཡིན་ངོས་གཟུང་། དང་པོ་ལྟར་ཡིན་ནོ་ཞེ་ན།
ཤེས་བྱ་ཆོས་ཅན། མདོ་ཤེས་རབ་སྙིང་པོ་སྒྲ་ཇི་བཞིན་པ་ཡིན་པར་ཐལ། ཤེས་རབ་སྙིང་པོ་
ལས། ཕུང་པོ་ལྔ་པོ་དེ་དག་ཀྱང་རང་བཞིན་གྱིས་སྟོང་པར་རྣམ་པར་ཡང་དག་པར་རྗེས་སུ་
བལྟའོ། །ཞེས་པའི་ཐོག་མའི་གསལ་བྱེད་འདི་རང་རྒྱུད་པའི་སྐབས་འདིར་སྒྲ་ཇི་བཞིན་པ་
གང་ཞིག དེ་ཡིན་ན་སྒོ་གཞན་ནས་ཤེས་རབ་སྙིང་པོ་དྲང་དོན་དགོངས་པ་ཅན་དུ་འགྲེལ་
པའི་ཚུལ་ཡོད་པའི་ཕྱིར། དང་པོ་མ་གྲུབ་ན། དེར་ཐལ། ཕུང་པོ་ལྔ་ལ་སོགས་པའི་ཆོས་་་་་
ཐམས་ཅད་རང་བཞིན་གྱིས་གྲུབ་པས་སྟོང་པར་རང་རྒྱུད་པས་ཁས་ལེན་པའི་ཕྱིར། རིགས་
པ་དེ་རྣམས་ལ་ལན་ཅི་གདའ། ལན་གདབ་རྒྱུ་ཡོད་ན་རྗེས་སུ་ཡི་རང་། འོ་ན་འགྲེལ་པ་དོན་
229



གསལ་ལས། གཟུགས་ལ་སོགས་པའི་ཆོས་ཐམས་ཅད་རང་བཞིན་རོ་གཅིག་པ་ཁོ་ན་སྟེ།
འདི་ལྟ་སྟེ། རང་བཞིན་མེད་པའོ། །ཞེས་ཐམས་ཅད་མཉམ་པ་ཉིད་དུ་གཅིག་པར་ཡོངས་སུ་
ཤེས་པ་ནི་ཆགས་པ་སྤོང་བ་ཡིན་ནོ། །ཞེས་དང་། གཞན་ཡང་། རང་བཞིན་གྱིས་གྲུབ་པ་་་
མེད་པ་དང་། རང་གི་ངོ་བོ་ཉིད་ཀྱིས་གྲུབ་པ་མེད་ཅེས་པའི་ཚིག་མང་དུ་བྱུང་བ་གང་ཡིན་
ཞེ་ན། འདི་ལྟར་འཁྲུལ་གཞི་སྐྱེ་བའི་ཚིག་མང་དུ་བྱུང་ཡང་། དེ་རྣམས་ཀྱིས་རང་བཞིན་་་
གྱིས་གྲུབ་པ་མེད་པར་བསྟན་པ་མ་ཡིན་ཏེ། འགྲེལ་པ་དོན་གསལ་གྱི་སྐབས་གཞན་དུ། དོན་
དམ་པར་མེད་ཅེས་པའི་དགག་བྱའི་ཁྱད་པར་སྦྱར་བ་དེ་འགྲེལ་པ་དེ་ཉིད་ཀྱི་ནང་གི་ལྟ་བ་
སྟོན་པའི་ཚིག་ཀུན་ལ་སྦྱར་དགོས་པའི་ཕྱིར། དཔེར་ན་ཡུམ་འབུམ་པ་ལྟ་བུར་དགག་བྱའི་
ཁྱད་པར་སྐབས་གཅིག་ཏུ་སྦྱར་བ་དེ། མདོ་དེ་ཉིད་ཀྱི་ནང་གི་ལྟ་བ་སྟོན་པའི་ཚིག་ཀུན་ལ་
སྦྱར་དགོས་པ་བཞིན་ནོ། །ལར་རང་རྒྱུད་པས་རང་གི་མཚན་ཉིད་ཀྱིས་གྲུབ་པ་ཁས་ལེན་པ་
འདི་ལ། རྗེ་ཙོང་ཁ་པའི་གསུང་རབ་ནས་བཤད་པའི་རིགས་པ་དཔག་ཏུ་མེད་པ་ཡོད་དེ།
ཐམས་ཅད་བརྗོད་ག་ལ་ནུས། ཅུང་ཟད་བརྗོད་ན། རང་རྒྱུད་པས་རང་གི་མཚན་ཉིད་ཀྱིས་
གྲུབ་པ་ཁས་ལེན་པར་ཐལ། དེས་རྫས་ཡོད་ཁས་ལེན་པའི་ཕྱིར། དེ་ལྟར་རྟོག་གེ་འབར་བ་
ལས་བཤད་པའི་ཕྱིར། ཡང་དེས་རང་གི་མཚན་ཉིད་ཀྱིས་གྲུབ་པ་ཁས་ལེན་པར་ཐལ། རང་
རྒྱུད་པས་གཞན་སྐྱེ་ཁས་ལེན་པའི་ཕྱིར། དེ་ལྟར་འཇུག་འགྲེལ་ལས་བཤད་པའི་ཕྱིར། གཞན་
ཡང་གསལ་བ་དེར་ཐལ། རྩ་ཤེའི་གཞུང་གི་འཆད་ཚུལ་དུ་མ་ལས་དེ་ལྟར་གྲུབ་པའི་ཕྱིར།
འདི་རྣམས་རྒྱས་པར་བཤད་ན་ཁྱེད་རྣམས་ཀྱི་བློ་ཡུལ་དུ་མི་ཤོང་བར་ཁྲོན་པའི་ནང་གི་་་་
རུས་སྦལ་བཞིན་དུ་སྤྲད་ཀྱིས་འགྱེལ་ན་མི་བཏུབ་པས་གཟོས་བྱས་ནས་རེ་ཞིག་བཞག་གོ།།
ཡང་དེའི་རྗེས་སུ་ཁྱེད་ཀྱི་དགག་པ་གཅིག་ལ། དེ་ཕྱིར་ཐལ་རང་གཞུང་གི་གྲུབ་་་
མཐའ་ལ། །མི་འདྲའི་རྣམ་དབྱེ་ཤིན་ཏུ་མང་མོད་ཀྱང་། །ཀླུ་སྒྲུབ་ཞབས་ཀྱིས་གཟིགས་པའི་
ལྟ་བ་དེ། །རྙེད་དང་མ་རྙེད་རྣམ་དབྱེ་བྱར་མི་རུང་། །རང་རྒྱུད་རྟགས་ཀྱི་དོན་གོ་རང་་་་་་
དབང་དུ། །གྲུབ་པའི་དོན་ལ་བྱེད་པ་རང་རྒྱུད་ཀྱི། །གཞུང་ལུགས་གང་ནའང་མེད་ཅིང་་་
དངོས་སྨྲ་བ། །རྟགས་དང་ཆོས་ཅན་བསྒྲུབ་བྱའི་ཆོས་ལ་སོགས། །རང་རྒྱུད་རྟགས་ཀྱི་རྣམ་
230



གཞག་ཕལ་ཆེ་བ། །རྟོག་པས་སྒྲོ་བཏགས་ཙམ་དུ་ཁས་ལེན་པར། །ཚད་ལྡན་མཁས་པའི་སྐྱེ་
བོ་རྣམས་ཀྱིས་བཞེད། །མདོ་སེམས་གཉིས་ཀྱི་རྒྱུན་དང་རགས་པ་དང་། །རང་མཚན་ཉིད་
ཀྱིས་གྲུབ་པར་ཁས་མི་ལེན། །དེ་དང་གཞན་དག་རྩོད་ཚེ་རང་མཚན་གྱིས། །གྲུབ་པའི་ཆོས་
ཅན་མཐུན་སྣང་ཇི་ལྟར་རྙེད། །དེ་ཕྱིར་འདི་དག་རང་བཟོའི་ཆོས་ལུགས་ཡིན་ཞེས་དབུ་མ་
ཐལ་རང་གི་ལྟ་བ་ལ་མཐོ་དམའི་ཁྱད་པར་ཡོད་པ་དང་། གྲུབ་མཐའ་འོག་མ་དང་ཐལ་་་་
འགྱུར་པ་རྩོད་པའི་ཚེ་ཆོས་ཅན་མཐུན་སྣང་བ་མེད་པར་བཤད་པ་སོགས་ལ་འདི་རྣམས་་
གསུང་རབ་ཚད་ལྡན་གང་ནས་ཀྱང་མ་བཤད་པའི་རང་བཟོའི་ཆོས་ལུགས་ཡིན་ཞེས་་་་་
དགག་པ་བྱས་འདུག་པ། མཁས་པ་གཞན་གྱི་གྲུབ་མཐའ་ལ། ཁྱོད་ཀྱི་གྲུབ་མཐའ་འདི་་་་
གསུང་རབ་ཚད་ལྡན་གང་ནས་ཀྱང་མ་བཤད་པའི་རང་བཟོའི་གྲུབ་མཐའ་ཡིན་ཞེས་སྐྱོན་
སྨྲ་བ་ལ། རང་གི་གསུང་རབ་ཚད་ལྡན་རྣམས་ཞིབ་ཏུ་མཐོང་བ་ཅིག་དགོས་པ་ཡིན། ཁྱེད་
ཀྱིས་དབུ་མ་ཐལ་རང་གི་གཞུང་རྣམས་ཞིབ་ཏུ་མ་མཐོང་བར་དགག་པ་འདི་ལྟར་སྨྲ་བ་་་
ཁྱེད་རང་གི་མཚང་སྟོན་པར་བྱེད་པ་ཡིན་ཏེ། ལེགས་པར་ཉོན་ཅིག དབུ་མ་ཐལ་རང་གི་ལྟ་
བ་ལ་མཐོ་དམའི་ཁྱད་པར་ཡོད་པར་ཐལ། དེ་ལྟར་ཚད་ལྡན་གྱི་གཞུང་ལས་བཤད་པའི་་་
ཕྱིར། དེ་ལ་རྗེ་མི་ཏྲི་པས་མཛད་པའི་དེ་ཁོ་ན་ཉིད་བཅུ་པ་ལས། དེ་བཞིན་ཉིད་ནི་ཤེས་་་་
འདོད་པས། །རྣམ་བཅས་མ་ཡིན་རྣམ་མེད་མིན། །བླ་མའི་ངག་གིས་མ་བརྒྱན་པའི། །དབུ་་་
མའང་འབྲིང་པོ་ཙམ་ཞིག་ཡིན། །ཞེས་དབུ་མ་རང་རྒྱུད་པ་དབུ་མ་པ་འབྲིང་པོ་ཙམ་ཡིན་གྱི།
དབུ་མ་པ་ཆེན་པོ་མ་ཡིན་པར་བཤད་འདུག་པའི་ཕྱིར། ལུང་དེའི་དོན་མ་དགོངས་ན། དེ་
ཁོ་ན་ཉིད་བཅུ་པའི་འགྲེལ་བ་ལས་འདི་ལྟར་བཤད་དེ། རྣམ་བཅས་རྣམ་མེད་ལ། དངོས་སྨྲ་
བའི་དབང་དུ་བྱས་པ་དང་། དབུ་མ་པའི་དབང་དུ་བྱས་པ་གཉིས། དང་པོ་ལ། དོན་སྨྲ་བ་
དང་སེམས་ཙམ་པ་གཉིས་ལས། དང་པོའི་དབང་དུ་བྱས་ནས། རྣམ་མེད་བྱེ་བྲག་ཏུ་སྨྲ་བ་
དང་། རྣམ་བཅས་མདོ་སྡེ་པ་གཉིས། གཉིས་པའི་དབང་དུ་བྱས་ན། རྣམ་བཅས་སེམས་ཙམ་
རྣམ་བདེན་པ་དང་། རྣམ་མེད་སེམས་ཙམ་རྣམ་རྫུན་པ་གཉིས། དབུ་མ་པའི་དབང་དུ་བྱས་
ན། རྣམ་བཅས་རྣམ་བདེན་པ་དང་མཐུན་པའི་དབུ་མ་པ་དང༌། རྣམ་མེད་རྣམ་རྫུན་པ་་་



དང་མཐུན་པའི་དབུ་མ་པ་གཉིས། དེ་རྣམས་ཀྱི་ལུགས་དང་པོ་རྣམས་བླང་བར་བྱ་བ་མིན་
པར་མ་ཟད། ལུགས་ཕྱི་མ་ཐ་སྙད་རྣམ་བདེན་པ་ལྟར་འདོད་པའི་དབུ་མ་པ་དང་། ཐ་སྙད་
རྣམ་རྫུན་པ་ལྟར་འདོད་པའི་དབུ་མའི་ལུགས་ཀྱི་རྗེས་སུ་འཇུག་པར་བྱ་བ་མ་ཡིན་ཏེ། དེ་་
རྣམས་ཀྱི་ལྟ་བ་ནི་དབུ་མ་ཆེན་པོའི་ལྟ་བ་མིན་པའི་ཕྱིར་ཏེ། དེ་རྣམས་ནི་དབུ་མ་པ་འབྲིང་
པོ་ཙམ་ཞིག་ཡིན་པའི་ཕྱིར། ཞེས་པའི་དོན་ཡིན་པར་འདིའི་འགྲེལ་པ་མི་ཏྲི་པའི་དངོས་་་
སློབ་པཎྜི་ཏ་ལྷན་ཅིག་སྐྱེས་པའི་རྡོ་རྗེས་མཛད་པ་ལས་བཤད་པ་འདི་གཟིགས་ལ། ཕྱིན་་་
ཆད་ཐལ་རང་གི་ལྟ་བ་ལ་མཐོ་དམའི་ཁྱད་པར་མེད་ཅེས་མ་གསུང་ཞིག གལ་ཏེ་རྒྱ་ནག་གི་
མཁན་པོ་ཧྭ་ཤང་གིས་མདོ་སྡེ་དགོངས་འགྲེལ་དུ། ལྷག་མཐོང་དཔྱད་སྒོམ་དུ་གསལ་བར་་་
བཤད་པ་མཐོང་བའི་ཚེ། འདི་སངས་རྒྱས་ཀྱི་བཀའ་མིན་ཞེས་མདོ་སྡེ་དགོངས་འགྲེལ་རྡོག་
པས་དྲིལ་ཞེས་གྲགས་པ་བཞིན་དུ། དེ་ཁོ་ན་ཉིད་བཅུ་པ་མི་ཏྲི་པས་མཛད་པ་མ་ཡིན་ཞེས་
རྡོག་པས་མ་དྲིལ་ཅིག ཐལ་རང་གི་ལྟ་བ་ལ་མཐོ་དམའི་ཁྱད་པར་ཡོད་པ་དང་། དབུ་མ་་་
རང་རྒྱུད་པས་རང་གི་མཚན་ཉིད་ཀྱིས་གྲུབ་པ་ཁས་བླངས་པ་ཐལ་རང་གི་པཎྜི་ཏ་རྣམས་
ཀྱིས་གསལ་བར་བཤད་པ་ཡིན་ཏེ། སློབ་དཔོན་ཡེ་ཤེས་སྙིང་པོས་བདེན་གཉིས་རང་འགྲེལ་
དུ། གཞན་གྱིས་དོན་དམ་བྱས་གང་ཡིན། །དེ་ནི་གཞན་གྱི་ཀུན་རྫོབ་སྟེ། །གཞན་གྱིས་མ་་
འདོད་གང་ཡིན་པ། །གཞན་གྱིས་ཆུང་མར་ཡང་འདོད་བཞིན། །ཞེས་པའི་ལུང་ཁུངས་སུ་་
དྲངས་ནས། རང་གི་མཚན་ཉིད་ཀྱིས་གྲུབ་པ་ཡོད་པར་བཤད་པའི་ཕྱིར། ལུང་འདིས། མདོ་
སྡེ་པས་རང་མཚན་གྱིས་གྲུབ་པ་བདེན་གྲུབ་ཀྱི་དོན་དུ་འདོད་ཅིང་། རང་རྒྱུད་པས་རང་་་
མཚན་གྱིས་གྲུབ་པ་ཀུན་རྫོབ་ཏུ་ཁས་ལེན། ཞེས་གསལ་བར་བཤད་འདུག་པ། འདི་ལ་་་་་
གངས་རིའི་ཁྲོད་ཀྱི་མཁས་པ་སུས་ཀྱང་ཐུགས་རྟོག་མ་ཞུགས་ཤིང་། རྗེ་ཙོང་ཁ་པས་ཤེས་བྱ་
ཐམས་ཅད་མངོན་སུམ་དུ་མཁྱེན་པའི་སྤྱན་གྱིས་གཟིགས་ནས་རང་རྒྱུད་པའི་འདོད་པ་་་་
གསལ་བར་བརྗོད་པའི་ལེགས་བཤད་གཅིག་འདི་ཡིན་ལ། རང་རྒྱུད་པའི་ལུགས་འདི་་་་་
འགོག་པ་ན། དབུ་མ་འཇུག་པའི་རང་འགྲེལ་ལས། དེ་ཕྱིར་ཁ་ཅིག་གིས་མདོ་སྡེ་པ་རྣམས་
ཀྱི་ལུགས་གང་ཞིག་དོན་དམ་པར་སྨྲས་པ་དེ་ཉིད་དབུ་མ་པ་རྣམས་ཀྱི་ཀུན་རྫོབ་ཏུ་འདོད་
232



དོ། །ཞེས་སྨྲས་པ་གང་ཡིན་པ་དེ་ནི་དབུ་མའི་བསྟན་བཅོས་ཀྱི་དོན་གྱི་དེ་ཁོ་ན་ཉིད་མངོན་
པར་མི་ཤེས་པ་ཁོ་ནས་སྨྲས་པ་ཡིན་ནོ། །ཞེས་ཤེས་པར་བྱའོ། །ཞེས་གསུངས་པ་འདི་་་་་
གཟིགས་ལ་རྗེ་ཙོང་ཁ་པ་ལ་དོན་མེད་ཀྱི་དགག་པ་བྱས་པ་ལ་མཐོལ་བཤགས་གྱིས། ཁོ་བོ་་
ཅག་ལ་བདེན་ལན་སྦྱིན་ཏེ། ཕམ་ངོས་ལོང་ལ་སྐྱེས་བུ་དམ་པའི་རྣམ་ཐར་ལ་སློབ་པར་་་་་
མཛོད་ཅིག དེ་ལྟར་ཡང་ཆོས་ཀྱི་རྗེ་ས་སྐྱ་པཎྜི་ཏས། ལན་གྱིས་ཟློག་པར་མི་ནུས་ན། །དེ་ཡི་
རྗེས་འབྲང་དམ་པའི་ལུགས། །ཞེས་གསུངས་པ་ཡིན་ནོ། །དེ་ལྟ་མ་ཡིན་པར་ད་དུང་གྲུབ་་་
མཐའ་ངན་པ་དེ་རྣམས་མི་འདོར་ན་ཐལ་འགྱུར་བས་རང་རྒྱུད་པ་འགོག་པའི་ཚེ། དབུ་་་
མའི་བསྟན་བཅོས་ཀྱི་དོན་གྱི་དེ་ཁོ་ན་ཉིད་མངོན་པར་མི་ཤེས་པ་ཁོ་ནས་སྨྲས་པ་ཡིན་ནོ། །
ཞེས་བཤད་པ་མི་འཐད་པར་ཐལ། ཀླུ་སྒྲུབ་ཀྱིས་གཟིགས་པའི་ལྟ་བ་དེ་ཐལ་རང་གཉིས་་་
ཀས་ཁྱད་མེད་དུ་རྟོགས་འདུག་པའི་ཕྱིར། དེ་བཞིན་དུ་རང་རྒྱུད་པས་རང་གི་མཚན་ཉིད་
ཀྱིས་གྲུབ་པ་ཁས་མི་ལེན་ན། མདོ་སྡེ་པའི་དོན་དམ་རང་རྒྱུད་པས་ཀུན་རྫོབ་ཏུ་ཁས་ལེན་་
པར་སློབ་དཔོན་ཡེ་ཤེས་སྙིང་པོས་བཤད་པ་འདི། ཡེ་ཤེས་སྙིང་པོའི་རང་གཞུང་མིན་པར་
འགྱུར་ཏེ། རང་རྒྱུད་པས་རང་གི་མཚན་ཉིད་ཀྱིས་གྲུབ་པ། ཁས་མི་ལེན། མདོ་སྡེ་པས་རང་
མཚན་གྱིས་གྲུབ་པ་དོན་དམ་པར་གྲུབ་པའི་དོན་དུ་འདོད་པའི་ཕྱིར། ཞེས་པའི་ཐལ་་་་་
འགྱུར་འདི་རྣམས་ཀྱི་ལན་ཅི་ཡིན་ཞེས་སྨྲ་ན་གོ་ཤཱག་རྗེས་འབྲང་དང་བཅས་པ་མི་སྨྲ་བའི་
བརྟུལ་ཞུགས་ལ་གནས་པར་འགྱུར་རོ། །ཁོ་བོ་ཅག་སྤྱིར་ཁ་རྩིང་པོ་འདི་འདྲ་བྱེད་འདོད་་་་
གཏན་མེད་ནའང་། ཁྱེད་གོ་ཤཱག་གཉིས་ཀྱིས་རྗེ་ཙོང་ཁ་པ་ལ་སྐུར་ཞུས་ཁམས་ཆེས་དྲགས་
པས་ཉེས་ཁུགས་ཡིན་ནོ། །
གཞན་ཡང་། ཁྱེད་ཅག་ལེགས་པར་ཉོན་ཅིག་འགྲེལ་པ་ཚིག་གསལ་ལས། སློབ་་་
དཔོན་ལེགས་ལྡན་འབྱེད་འགོག་པའི་ཚེ། དབུ་མ་པ་ཡིན་ན་རང་གི་རྒྱུད་ཀྱི་རྗེས་སུ་དཔག་
པར་བྱ་བ་རིགས་པ་མིན་ཏེ། ཕྱོགས་གཞན་ཁས་བླངས་པ་མེད་པའི་ཕྱིར། ཞེས་གསུངས་པ་
འབྲེལ་མེད་ཀྱི་དགག་པ་ཡིན་པར་ཐལ། བདེན་གྲུབ་མེད་པར་ཁས་ལེན་པ་དང་། རང་རྒྱུད་
ཀྱི་རྟགས་ཡང་དག་ཡོད་པར་ཁས་ལེན་པ་ལ་ནང་འགལ་མེད་པའི་ཕྱིར། མ་གྲུབ་ན་སོང་།
233



དེར་ཐལ། རང་རྒྱུད་ཀྱི་རྟགས་ཡང་དག་ཁས་ལེན་པའི་གང་ཟག་ཡིན་ན། རང་གི་མཚན་
ཉིད་ཀྱིས་གྲུབ་པའི་ཆོས་ཁས་ལེན་པའི་གང་ཟག་ཡིན་མི་དགོས་པའི་ཕྱིར། མ་གྲུབ་ན།
འཁོར་གསུམ་ཡོད་དོ། །འདིར་སྨྲས་པ། བོད་གངས་ཅན་གྱི་མཁས་པ་ཙོང་ཁ་པས། །ཁོང་་་
ཐལ་རང་གི་པཎ་ཆེན་མཁས་རྣམས་ལ། །ལྟ་བ་མཐོ་དམའི་ཁྱད་པར་ཡོད་ཅེས་བཤད། །
བོད་སྔ་མ་རྣམས་ཀྱིས་འདི་མ་རྟོགས། །འདི་ཕྱོགས་འདིར་སྔོན་མེད་ལེགས་བཤད་ཡིན། །
དཔལ་ཟླ་བ་གྲགས་པའི་དགོངས་པ་ཡིན། །ཚིག་གསལ་འཇུག་གི་འགྲེལ་པར་གསལ་བར་
བཤད། །རྗེ་མི་ཏྲི་ཆེན་པོའི་བཞེད་པ་ཡིན། །ཁོ་ན་ཉིད་བཅུ་པར་གསལ་བར་གསུངས། །
རང་རྒྱུད་ཀྱི་མཁས་རྣམས་རང་ལུགས་ལ། །རང་མཚན་གྱིས་གྲུབ་པ་ཁས་ལེན་པར། །རང་
རྒྱུད་ཀྱི་གཞུང་ན་གསལ་བར་ཡོད། །དེ་མཐོང་ན་རང་རྒྱུད་གོ་སྟེ་འོང་། །ཁྱེད་རང་དང་མི་
མཐུན་གང་ཡིན་པ། །དེ་རང་བཟོ་ཡིན་ཞེས་མ་སྨྲ་ཞིག །ཚད་ལྡན་གྱི་གཞུང་ལ་མ་སྦྱངས་་་
པར། །ཧམ་པ་ཡི་དགག་པ་ངོ་རེ་ཚ། །ལན་གདབ་རྒྱུ་ཡོད་ན་འདེབས་རེ་རན། །བློ་གཟུ་བོར་
གནས་ན་བདེན་ལན་སྦྱིན། །ཞེས་པ་ནི་བར་སྐབས་ཀྱི་ཚིཊ་སུ་བཅད་པའོ། །
ཡང་དེའི་རྗེས་སུ། རང་རྒྱུད་རྟགས་ཀྱི་དོན་གོ་རང་དབང་དུ། །གྲུབ་པའི་དོན་ལ་
བྱེད་པ་རང་རྒྱུད་ཀྱི། །གཞུང་ལུགས་གང་ནའང་མེད་ཅིང་། །ཞེས་སོགས་ཁམ་པོ་ཆེ་སྨྲས་་་
འདུག་པ་ཁྱོད་རང་གིས་རང་རྒྱུད་པའི་གཞུང་ཆེན་མོ་རྣམས་ཡེ་མ་མཐོང་བ་འདུག་ཀྱང་།
རྗེ་ཙོང་ཁ་པས་རང་རྒྱུད་ཀྱི་རྟགས་ཀྱི་དོན་རང་དབང་དུ་གྲུབ་པ་ལ་བཤད་པ་འདི་འདྲ་
རང་རྒྱུད་ཀྱི་གཞུང་ལུགས་གང་ནའང་མེད་དོ་ཞེས་སྨྲས་ན་སྐྱེ་བོ་བླུན་པོ་མང་པོའི་ཡིད་ལ་
དེ་འདྲའི་རང་བཟོ་སྨྲ་བ་སྙམ་དུ་རྗེ་ཙོང་ཁ་པ་ལ་སྐུར་པ་འདེབ་མཁན་ལོང་རེ་ནས།
བསྙོན་ཧམ་གྱི་དགག་པ་བྱེད་པ་ཤིན་ཏུ་ཁྲེལ་བའི་གནས་ཡིན་པས་བཤད་པར་བྱའི་ལེགས་
པར་ཉོན་ལ་ཕྱིན་ཆད་བློ་སྐྱེད་དུ་བཟུང་སྟེ། ཆོས་ཉན་པ་ལས་དྲིན་ཆེ་བ་བྱུང་སྙམ་དུ་་་་་
བཀའ་དྲིན་དྲན་པར་མཛོད་ཅིག དེ་ལ་དྲང་ངེས་རྣམ་འབྱེད་དུ། རང་རྒྱུད་ཀྱི་དོན་རང་་་
དབང་དུ་གྲུབ་པ་ལ་བྱེད་པར་ཤེས་རབ་སྒྲོན་མེ་ལས་བཤད་ཅེས་ལུང་ཁུངས་བསྟན་པ་་་་
ཙམ་མ་གཏོགས་རྒྱས་པར་མ་བཤད་དོ། །འོ་ན་ཤེས་རབ་སྒྲོན་མེ་ལས་ཇི་ལྟར་བཤད་ན། དེ་
234



ཉིད་ལས། དེ་ནི་སུན་འབྱིན་པའི་ལན་བཏབ་པ་དང་། རང་དབང་དུ་རྗེས་སུ་དཔག་པའི་
མཐུས་འདུ་བྱེད་རྣམས་རྣམ་པ་ལས་ངོ་བོ་ཉིད་མེད་པ་ཉིད་བསྟན་པའི་དོན་གྱི་དབང་་་་་
གིས་རབ་ཏུ་བྱེད་པ་བཅུ་གསུམ་པ་བརྩམས་སོ། །ཞེས་པ་དང་། ཡང་རབ་བྱེད་བཅུ་གསུམ་
པའི་འགྲེལ་པ་ཤེས་རབ་སྒྲོན་མེ་ལས། དེ་ལ་འདིར་རབ་ཏུ་བྱེད་པའི་དོན་ནི། ཕ་རོལ་པོས་
སྨྲས་པའི་སུན་འབྱིན་པའི་ལན་བཏབ་པ་དང་། རང་དབང་དུ་རྗེས་སུ་དཔག་པ་ཁ་ན་མ་་
ཐོ་བ་མེད་པ་བསྟན་པའི་མཐུས། འདུ་བྱེད་རྣམས་རྣམ་པ་ལས་ངོ་བོ་ཉིད་མེད་པ་ཉིད་དུ་་་
བསྟན་པ་ཡིན་ནོ། །ཞེས་པ་རྣམས་ཀྱིས་གསལ་བར་བཤད་ཅིང་། གཞན་ཡང་། སྐབས་མང་
པོར་རང་རྒྱུད་ཀྱི་རྟགས་ཀྱི་དོན་རང་དབང་དུ་གྲུབ་པ་ལ་བཤད་པ་མང་དུ་ཡོད་ཀྱང་་་་་་་
ཐམས་ཅད་དྲང་མི་དགོས་ལས་ཆེ། དེས་ན་རང་རྒྱུད་ཀྱི་རྟགས་ཀྱི་དོན་རང་དབང་དུ་གྲུབ་
པ་ལ་བཤད་པ་རང་རྒྱུད་པའི་གཞུང་ལུགས་གང་ནའང་མེད་དོ། །ཞེས་སྨྲས་པ་ཆ་མེད་ཀྱི་་
རྒྱུས་གཏམ་བྱུང་རྒྱལ་དུ་སྨྲས་པ་ཡིན་ཏེ། རང་དབང་དུ་རྗེས་སུ་དཔག་པའི་མཐུས་ཞེས་་་
དང༌། རང་དབང་དུ་རྗེས་སུ་དཔག་པ་ཁ་ན་མ་ཐོ་བ་མེད་པ། ཞེས་རང་དབང་ངེས་པར་
སྦྱར་བ་འདི་ལ་ཐུགས་བསམ་ཐོང་། སྐབས་འདི་རྣམས་ཀྱི་རྗེས་སུ་དཔག་པ་ནི། གཏན་ཚིཊ་
ལ་བྱེད་པ་ཡིན་ལ། དོན་འདི་འགོག་པ་ན། དབུ་མ་པ་ཡིན་ན་རང་གི་རྒྱུད་ཀྱི་རྗེས་སུ་དཔག་
པར་བྱ་བ་རིགས་པ་མིན་ཏེ། ཕྱོགས་གཞན་ཁས་བླངས་པ་མེད་པའི་ཕྱིར། ཞེས་དང༌། སློབ་
དཔོན་འདིས་བདག་སྐྱེ་འགོག་པ་ལ་རང་རྒྱུད་ཀྱི་རྟགས་ངེས་པར་འགོད་དགོས་པར་་་་་
བཞེད་པ་ལ། སློབ་དཔོན་ནི་གནས་མིན་པར་ཡང་རྗེས་སུ་དཔག་པ་ཚང་བར་བྱེད་པ་ན།
བདག་ཉིད་རྗེས་སུ་དཔག་པ་ལ་དགའ་བ་ཉིད་མངོན་པར་བྱེད་པ་ཡིན་ནོ། །ཞེས་སོཊ་་་་
གསུང་། དེས་ན་རང་དབང་དུ་རྗེས་སུ་དཔག་པ་ཞེས་པས། རང་དབང་དུ་གྲུབ་པ་མ་་་་་
བསྟན་ཞེས་པ་མངོན་སུམ་ལ་བསྙོན་པའོ། །རང་རྒྱུད་ཀྱི་རྟགས་ཀྱི་དོན་རང་དབང་དུ་གྲུབ་
པ་ལ་སློབ་དཔོན་ལེགས་ལྡན་བཞེད་མི་བཞེད་དེ་དགོངས་ལགས་སམ། དེའི་རྗེས་ཀྱི་དགག་
པ་ལ། དངོས་སྨྲ་བ། རྟགས་དང་ཆོས་ཅན་བསྒྲུབ་བྱའི་ཆོས་ལ་སོགས། །རང་རྒྱུད་རྟགས་ཀྱི་
རྣམ་གཞག་ཕལ་ཆེ་བ། །རྟོག་པས་སྒྲོ་བཏགས་ཙམ་དུ་ཁས་ལེན་པར། །ཚད་ལྡན་མཁས་་་་་
235



པའི་སྐྱེ་བོ་ཀུན་གྱིས་བཞེད། །མདོ་སེམས་གཉིས་ཀྱིས་རྒྱུད་དང་རགས་པ་ཀུན། །རང་མཚན་
ཉིད་ཀྱིས་གྲུབ་པར་ཁས་མི་ལེན། །དེ་དང་གཞན་དག་རྩོད་ཚེ་རང་མཚན་གྱིས། །གྲུབ་པའི་
ཆོས་ཅན་མཐུན་སྣང་ཇི་ལྟར་རྙེད། །དེ་ཕྱིར་འདི་དག་རང་བཟོའི་ཆོས་ལུགས་ཡིན། །ཞེས་
པའི་དགག་པ་བྱས་པ་འདི་རྣམས་ཁོ་བོ་ཅག་གི་ལུགས་ཇི་ལྟ་བ་བཞིན་དུ་མ་དགོངས་པའི་
དགག་པ་ཡིན་པས། ཐོག་མར་རང་ལུགས་བརྗོད་པར་བྱ་སྟེ། དེ་ཡང་ཐལ་འགྱུར་བ་དང་་
རང་སྡེ་འོག་མ་རྣམས་རྩོད་པའི་ཚེ། ཆོས་ཅན་མཐུན་སྣང་བ་མེད་པར་བཤད་པའི་དོན་ནི།
ཆོས་ཅན་ཚད་མས་གྲུབ་ཚུལ་མཐུན་སྣང་བ་མེད་པའི་དོན་ཡིན་ལ། དེ་གཉིས་རྩོད་པའི་ཚེ་
བུམ་པ་ཚད་མས་གྲུབ་ཚུལ་མཐུན་སྣང་བ་མེད་དེ། གྲུབ་མཐའ་འོག་མ་ལྟར་ན། ཡུལ་གང་
ལ་ཚད་མར་སོང་ཡང་ཐལ་འགྱུར་བས་གཞལ་བ་ལྟར་གྱི་རང་གི་མཚན་ཉིད་ཀྱིས་གྲུབ་་་་
པའི་ཡུལ་ལ་ཚད་མར་སོང་བས་ཁྱབ། ཐལ་འགྱུར་བ་ལྟར་ན་ཡུལ་དེ་ལ་ཚད་མར་སོང་ན། །
ཐལ་འགྱུར་བ་རང་ཉིད་འདོད་པ་ལྟར་གྱི་རང་གི་མཚན་ཉིད་ཀྱིས་མ་གྲུབ་པའི་ཡུལ་དེ་ལ་
ཚད་མར་སོང་བ་ཅིག་དགོས་ཞེས་པའི་དོན་ཡིན་པས་དེ་ལ་དགག་པ་གཏོང་རྒྱུ་ཡོད་ན་་་་་
ཐོང་ཞིག དེ་ལ་ཁྱེད་ཀྱིས། དངོས་སྨྲ་བ། རྟགས་དང་ཆོས་ཅན་བསྒྲུབ་བྱའི་ཆོས་ལ་སོགས། །
ཞེས་སོགས་ཀྱི་དགག་པ་དང་པོ་དེ་མི་འཇུག་སྟེ། རང་རྒྱུད་ཀྱི་རྟགས་ཀྱི་རྣམ་གཞག་ཁས་་་
ལེན་པ་ཐམས་ཅད་ཀྱི་ལུགས་ལ། རྟགས་ཆོས་དོན་གསུམ་ཐལ་འགྱུར་བས་ཡེ་ནས་གཞལ་་
བ་ལྟར་གྱི་རང་གི་མཚན་ཉིད་ཀྱིས་གྲུབ་པ་ཞིག་དགོས་ཀྱང་། རང་རྒྱུད་ཁས་ལེན་མཁན་གྱི་
གྲུབ་མཐའ་སྨྲ་བ་ཁོ་རང་གི་ལུགས་ཀྱི་རང་གི་མཚན་ཉིད་ཀྱིས་གྲུབ་པ་རྟགས་ཆོས་དོན་་་་
གསུམ་གྱི་སྟེང་དུ་ཁས་ལེན་མི་དགོས་པའི་ཕྱིར་ཏེ། རང་རྒྱུད་ཀྱི་རྟགས་ཁས་ལེན་པའི་་་་་
དངོས་སྨྲ་བས། བློའི་ཡུལ་དུ་བྱ་རུང་བུམ་པ་ཤེས་བྱར་སྒྲུབ་པའི་རང་རྒྱུད་ཀྱི་རྟགས་ཡང་་་་
དག་ཏུ་ཁས་ལེན་ཀྱང་། བློའི་ཡུལ་དུ་བྱ་རུང་རང་གི་མཚན་ཉིད་ཀྱིས་གྲུབ་པར་ཁས་ལེན་་
པའི་དོགས་པའི་གནས་མེད་པའི་ཕྱིར། དེས་ན། དངོས་སྨྲ་བ། རྟགས་དང་ཆོས་ཅན་བསྒྲུབ་
བྱའི་ཆོས་ལ་སོགས། །རང་རྒྱུད་རྟགས་ཀྱི་རྣམ་གཞག་ཕལ་ཆེ་བ། །རྟོག་པས་སྒྲོ་བཏགས་་་་
ཙམ་དུ་ཁས་ལེན་པར། །ཚད་ལྡན་མཁས་པའི་སྐྱེ་བོ་ཀུན་གྱིས་བཞེད། །ཅེས་སྡུག་ཡུས་དང་
236



སྦྲགས་ནས་སྨྲས་འདུག་པ། ཁྱེད་མགོ་འཁོར་འདུག་སྟེ། འོ་ན་བྱས་པ་ཆོས་ཅན། རང་དབང་
དུ་མ་གྲུབ་པར་ཐལ། རང་རྒྱུད་ཀྱི་རྟགས་ཡང་དག་ཡིན་པའི་ཕྱིར། འཁོར་གསུམ། དེ་ལྟར་
བཤད་པ་རང་ལྡོག་གི་དབང་དུ་བྱས་པ་ཡིན་ནོ། །ཞེ་ན། འོ་ན་མདོ་སྡེ་པ་དང་ཐལ་འགྱུར་
བ་གཉིས་རིགས་རྒྱུན་དངོས་པོར་ཡོད་མེད་རྩོད་པའི་ཚེ། མདོ་སྡེ་པས་རིགས་རྒྱུན་རང་་་་་
མཚན་གྱིས་གྲུབ་པར་ཁས་ལེན་པར་ཐལ། དེའི་ཚེ་དེ་གཉིས་ལ་ཆོས་ཅན་ཚད་མས་གྲུབ་་་
ཚུལ་མཐུན་སྣང་བ་མེད་པའི་ཕྱིར། ཞེས་པའི་དགག་པ་འདི་ཡང་རྟགས་ཆོས་དོན་གསུམ་་
གྱི་རང་ལྡོག་གི་དབང་དུ་བྱས་པའི་བགྲོ་གླེང་ཡིན་ནམ། དེ་བས་ན་གོང་དུ་བྱས་པ་ཆོས་་་
ཅན་ཞེས་པའི་བགྲོ་གླེང་དེ་ཡང་འཁོར་གསུམ་ཡིན་ནོ། །དེས་ན་ཁྱེད་ཀྱི་དགག་པ་དེ་ཐམས་
ཅད་དོན་མེད་ཀྱི་དགག་པ་ཡིན་ཏེ། ཆོས་ཅན་མཐུན་སྣང་བ་མེད་པའི་དོན་གོང་དུ་བཤད་
པ་ལྟར་ཡིན་གྱི། རང་རྒྱུད་ཀྱི་རྟགས་ཁས་ལེན་པ་རྣམས་ཀྱིས་རྟགས་ཆོས་དོན་གསུམ་རང་
གི་མཚན་ཉིད་ཀྱིས་གྲུབ་པར་ཁས་ལེན་ཅིང་། ཐལ་འགྱུར་བས་དེ་ཐམས་ཅད་རང་གི་་་་
མཚན་ཉིད་ཀྱིས་མ་གྲུབ་པར་ཁས་ལེན་པ་ལ་ག་ལ་བྱེད། དེས་ན་ཐམས་ཅད་ཐལ་རོ་ཡིན་ནོ།།
ཁྱེད་ཀྱིས། དེ་ཕྱིར་འདི་དག་རང་བཟོའི་ཆོས་ལུགས་ཡིན། ཞེས་ཆོས་ཅན་མཐུན་སྣང་བ་་་
མེད་པར་བཤད་པ་འདི་རྣམས་རང་བཟོའི་ཆོས་ལུགས་ཡིན་ཟེར་བ་འདི། འགྲེལ་པ་ཚིག་་་
གསལ་མཐོང་མ་མྱོང་བའི་ཆགས་སྡང་རྨོངས་གསུམ་གྱི་ཁུར་གྱིས་ནོན་པའི་རོ་ཡིན་ཏེ།
འགྲེལ་པ་ཚིག་གསལ་ལས་ཅི་སྟེ་ཇི་ལྟར་སྒྲ་མི་རྟག་ཅེས་བྱ་བ་ལ་ཆོས་དང་ཆོས་ཅན་གཉིས་
ཀྱི་སྤྱི་ཉིད་གཟུང་བ་ཡིན་གྱི། ཁྱད་པར་ནི་མ་ཡིན་ཏེ། ཁྱད་པར་འཛིན་ན་ནི་རྗེས་སུ་དཔག་
པ་དང་རྗེས་སུ་དཔག་པར་བྱ་བའི་ཐ་སྙད་མེད་པར་འགྱུར་ཏེ། ཞེས་པས་སློབ་དཔོན་་་་་་
ལེགས་ལྡན་འབྱེད་ཀྱིས་རང་རྒྱུད་ཀྱི་རྟགས་ཡང་དག་ལ་ཆོས་ཅན་མཐུན་སྣང་བ་དགོས་་་
པའི་འདོད་པ་བརྗོད་ནས། དེ་འགོག་པའི་ཚེ་ཚིག་གསལ་ལས། དེ་ནི་དེ་ལྟར་མ་ཡིན་ཏེ།
འདི་ལྟར་གང་གིས་ཚེ་འདིར་སྐྱེ་བ་བཀག་པ་བསྒྲུབ་བྱའི་ཆོས་སུ་འདོད་པ་དེའི་ཚེ། དེ་ཁོ་་
ནར་དེའི་རྟེན་ཆོས་ཅན་ཕྱིན་ཅི་ལོག་ཙམ་གྱིས་བདག་གི་དངོས་པོ་རྙེད་པ་ནི་ཉམས་པར་
གྱུར་པར་འདིས་རང་ཉིད་ཀྱིས་ཁས་བླངས་པ་ཉིད་དོ། །ཕྱིན་ཅི་ལོག་དང་ཕྱིན་ཅི་མ་ལོག་་
237



པ་དག་ནི་ཐ་སྙད་ཡིན་ནོ། །ཞེས་གསུངས་པ་འདི་ལ་ཞིབ་ཏུ་གཟིགས་ལ་འབྲུ་སྣོན་མཛད་་་
རྒྱུ་ཅི་འདུག་གཟིཊ་དང༌། སླར་རྗེ་ཙོང་ཁ་པ་ཡབ་སྲས་ལ་གུས་པ་ཆེན་པོ་སྐྱེ་བར་འགྱུར་རོ།།
དེའི་རྗེས་སུ་དགག་པ་ཅིག་ལ། ཤེར་ཕྱིན་མདོ་དང་མངོན་པར་རྟོགས་པའི་རྒྱན། །སེམས་་
ཙམ་འགྲེལ་བའི་སྲོལ་འགའ་མ་གཏོགས་པ། །མངོན་པར་རྟོགས་པའི་རྒྱན་གཞུང་དྲང་དོན་
དང༌། །འགྲེལ་བྱེད་དབུ་མའི་གཞུང་ལུགས་སྔོན་མ་བྱུང་། །ཞེས་ཟེར་བ་ཡང་དོན་མེད་ཀྱི་
དགག་པ་ཡིན་ཏེ། མངོན་རྟོགས་རྒྱན་སྤྱིར་དྲང་དོན་དུ་མི་འགྲེལ་ཟེར་བ་ཡིན་ན་ནི། རང་
ཉིད་བླུན་པོར་གོ་བར་བྱེད་པ་ཡིན་ཏེ། བློ་གྲོས་མི་ཟད་པའི་མདོ་ལས། མདོ་སྡེ་གང་དག་་་
ཀུན་རྫོབ་བསྒྲུབ་པ་བསྟན་པ་དེ་དག་ནི་དྲང་བའི་དོན་ཞེས་བྱའོ། །ཞེས་གསུངས་པ་འདི་་་
བཀའ་དགོངས་འགྲེལ་གྱི་བསྟན་བཅོས་ཁྱད་པར་ཅན་རྣམས་ལ་ཡང་མཚུངས་པའི་ཕྱིར། །
གལ་ཏེ་དེ་ལྟར་མི་སྨྲ་ཡི། མངོན་རྟོགས་རྒྱན་དྲང་དོན་དགོངས་པ་ཅན་དུ་འགྲེལ་དུ་མི་རུང་
ཞེས་པའི་དོན་ཡིན་པས། དེ་ལྟར་འགྲེལ་བའི་དབུ་མའི་གཞུང་ལུགས་སྔོན་མ་བྱུང་ཞེས་་་་་
པའི་དོན་ཡིན་ནོ། །ཞེ་ན། མངོན་རྟོགས་རྒྱན་དྲང་དོན་དགོངས་པ་ཅན་དུ་སུས་བཀྲལ། རྗེ་
ཙོང་ཁ་པ་ཡབ་སྲས་ཀྱི་ལུགས་ལ་མངོན་རྟོགས་རྒྱན་དྲང་དོན་དགོངས་པ་ཅན་དུ་འགྲེལ་་
པ་ནི་རྨི་ལམ་དུ་ཡང་མི་འདོད་དོ། །གལ་ཏེ་ཁྱེད་རྣམས་ཀྱི་ལུགས་ལ་མངོན་རྟོགས་རྒྱན་་་
དྲང་དོན་དགོངས་པ་ཅན་དུ་ཁས་ལེན་རིགས་པར་ཐལ། ཁྱེད་རྣམས་ཀྱི་ལུགས་ལ། གཟུང་
དོན་རྟོག་པ་སྤོང་ཕྱིར་དང་། །འཛིན་པ་མི་སྤོང་ཕྱིར་དང་ནི། །ཞེས་སོགས་དང་། དེ་ནི་་་་
མཚན་མར་དམིགས་སྒོ་ནས། །ཞེས་སོགས་དྲང་དོན་དགོངས་པ་ཅན་དུ་ཁས་ལེན་རིགས་་་
པའི་ཕྱིར། ཞེས་ཟེར་ན། འོ་ན་ཉོན་ཅིག སློབ་དཔོན་ལྷ་དབང་བློས། ཚད་མ་རྣམ་འགྲེལ་སྒྲ་
ཇི་བཞིན་པ་མ་ཡིན་པའི་དྲང་དོན་དགོངས་པ་ཅན་དུ་འགྲེལ་པར་ཐལ། དེས་འབྱུང་་་་་་
སེམས་ཐ་དད་ཉིད་ཕྱིར་རོ། །ཞེས་སོགས་ཀྱི་ཕྱི་དོན་སྟོན་པའི་རྣམ་འགྲེལ་གྱི་གཞུང་སྒྲ་ཇི་
བཞིན་པ་མིན་པའི་དྲང་དོན་དགོངས་པ་ཅན་དུ་འགྲེལ་བའི་ཕྱིར། འཁོར་གསུམ་མ་ཡིན་་
ནམ། ཆེན་པོ་ཤཱཀ་མཆོག་པ་ད་ལན་མཛད་རྒྱུ་ཅི་གདའ། གལ་ཏེ་རྟགས་གསལ་ལ་ལན་་་་་
འདེབས་ན་རང་ཉིད་བླུན་པོར་སྟོན་པ་ཡིན་ནོ། །གཞན་ཡང་། ཁྱེད་ཉོན་ཅིག གཟུང་དོན་
238



རྟོག་པ་སྤོང་ཕྱིར་དང་། །ཞེས་སོགས་དང་། དེ་ནི་མཚན་མར་དམིགས་སྒོ་ནས། །ཞེས་་་་་་
སོགས་ཀྱི་གཞུང་འདིས་ཉན་རང་འཕགས་པས་ཆོས་ཀྱི་བདག་མེད་མ་རྟོགས་པར་བསྟན་
པར་ཐལ། གཞུང་འདི་རྣམས་ལ་ཚིག་འདོན་པ་ཙམ་མ་གཏོགས་པའི་འབྲུ་སྣོན་ཞིག་རྒྱག་་
རྒྱུ་ཡོད་པའི་ཕྱིར། འདོད་ན། ཁྱེད་ཀྱི་དབུ་མ་རྣམ་ངེས་ཟེར་བ་དེར་ཉན་རང་འཕགས་པས་
ཆོས་ཀྱི་བདག་མེད་མངོན་སུམ་དུ་རྟོགས་པ་བསྒྲུབས་པས་དངོས་འགལ་ཡིན་པ་ངེས་པར་
མཛོད་ཅིག གཞན་ཡང་། ཡུམ་བར་མའི་མདོ་དྲང་དོན་དགོངས་པ་ཅན་དུ་འགྲེལ་རིགས་་
པར་ཐལ། ཡུམ་བར་མ་ལས། གང་ཡང་དག་པའི་སྐྱོན་མེད་པ་ལ་ཞུགས་པ་དེ་དག་ལ་ནི་བླ་
ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པའི་མཐུ་མེད་དོ། །ཞེས་པ་
འདི་དྲང་དོན་དགོངས་པ་ཅན་དུ་འགྲེལ་རིགས་པའི་ཕྱིར། མ་ཁྱབ་ན། དབུ་མ་ཐལ་འགྱུར་
བའི་སྐབས་འདིར། གཟུང་དོན་རྟོག་པ་སྤོང་ཕྱིར་དང་། །ཞེས་སོགས་དྲང་དོན་དགོངས་པ་
ཅན་དུ་འགྲེལ་ན། སྐབས་འདིར་མངོན་རྟོགས་རྒྱན་དྲང་དོན་དགོངས་པ་ཅན་དུ་འགྲེལ་་་
རིགས་པས་ཁྱབ་པར་བུད། འདི་ཡང་འཁོར་གསུམ་ཡིན་ནོ། །རྟགས་མ་གྲུབ་ན། ཐེག་པ་་་་
གསུམ་གྱི་རྣམ་པར་བཞག་པ་ནི་དགོངས་པ་ཅན་ཡིན་གྱི། མཚན་ཉིད་པ་ནི་མིན་ནོ་ཞེས་་་
ལུགས་ལས་འབྱུང་བས། ཞེས་བཤད་པ་མ་གཟིགས་ལགས་སམ། དེས་ན་མངོན་རྟོགས་རྒྱན་
དུ། རང་རྒྱུད་པ་རྗེས་སུ་བཟུང་བའི་ཕྱིར་དུ་གསུངས་པའི་དྲང་དོན་དགོངས་པ་ཅན་གྱི་་་༌་
ཚིག་ཡོད་ཀྱང་། མངོན་རྟོགས་རྒྱན་སྒྲ་ཇི་བཞིན་པ་ཡིན་གྱི་དྲང་དོན་དགོངས་པ་ཅན་མིན་
ཏེ། མངོན་རྟོགས་རྒྱན་གྱི་རིཊ་ཀྱི་སྐབས་ལ་སོགས་པ་དུ་མར་སྟོང་པ་ཉིད་ཀྱི་ལྟ་བ་མཐར་
ཐུག་པ། མགོན་པོ་ཀླུ་སྒྲུབ་ཀྱིས་བཤད་པ་དང་ཁྱད་པར་མེད་པར་གསལ་བར་བཤད་པའི་
ཕྱིར། དཔེར་ན་ཚད་མ་རྣམ་འགྲེལ་སོགས་སྡེ་བདུན་གྱི་གཞུང་དུ་མདོ་སྡེ་པའི་རིགས་ཅན་
རྗེས་སུ་གཟུང་བའི་ཕྱིར་དུ་ཕྱི་རོལ་གྱི་དོན་ཡོད་པའི་རྣམ་གཞག་གསུངས་པ་རྣམས། ལྷ་་་
ཤཱཀ་དང་ཆོས་མཆོག་ལ་སོགས་པའི་མཁས་པ་རྣམས་ཀྱིས་དྲང་དོན་དགོངས་པ་ཅན་དུ་་་
འགྲེལ་ཡང་། མཁས་པ་དེ་རྣམས་ཀྱིས་ཚད་མ་སྡེ་བདུན་དྲང་དོན་དགོངས་པ་ཅན་དུ་མི་་
འགྲེལ་བ་བཞིན་ནོ། །འདི་ན་ཆོས་ཀྱི་རྒྱལ་པོ་ཙོང་ཁ་པས། །མངོན་རྟོགས་རྒྱན་དང་ཐེག་
239



ཆེན་རྒྱུད་བླ་མ། །ཐལ་འགྱུར་ལུགས་མཆོག་སྟོན་པའི་གཞུང་ཡིན་ཞེས། །སྔོན་མེད་ལེགས་་
བཤད་གཎྜིའི་སྒྲ་ཆེན་པོ། །ཡང་ཡང་བསྒྲགས་ནས་བསྔགས་པ་ཆེར་མཛད་ཀྱང་། །མ་ཐོས་
སྐད་དུ་བླུན་པོ་མགོ་བསྐོར་ཕྱིར། །མངོན་རྟོགས་རྒྱན་གཞུང་དྲང་དོན་འགྲེལ་པ་ཡི། །དབུ་
མའི་གཞུང་འདི་ལེགས་པ་མ་ཡིན་ཞེས། །སྐུར་པ་འདེབས་འདི་སུ་ཡིས་དབང་མེད་བཅོལ། །
འོན་ཀྱང་ཆགས་དང་སྡང་བའི་དབང་ལས་ཡིན། །ཞེས་པ་འདི་བར་སྐབས་ཀྱི་ཚིགས་སུ་་་
བཅད་པའོ། །
ཡང་དེའི་རྗེས་སུ་འདི་སྐད་ཅེས། ཤེས་སྒྲིབ་སྤངས་པའི་ཉན་ཐོས་ཡོད་ཅེས་པའི། །
རང་རྒྱུད་ལུགས་འདི་ཤིན་ཏུ་མཛེས་མ་ཡིན། །བདེན་གྲུབ་རིགས་པས་སྒྲུབ་པའི་དབུ་མ་པ།།
ཡོད་ཅེས་སྨྲ་བ་རང་ཚིག་འགལ་བའི་ཁུར། །ཞེས་སྨྲ་བ་འདི་ནི་བླུན་པོ་མང་པོའི་དབུས་སུ་
འདི་ལྟར་དགག་པ་བྱས་ན། འདི་འདྲའི་གྲུབ་མཐའ་ཁས་ལེན་པ་སྙམ་ནས་ཁོ་བོ་ཅག་གི་་་
གྲུབ་མཐའ་ལ་སྐུར་པ་འདེབས་རེ་བར་འདུག་ནའང་། དགག་པ་འདིས་ཁྲོམ་མི་ཐུབ་སྟེ།
དེའི་རྒྱུ་མཚན། འདིར་ཤེས་སྒྲིབ་སྤངས་པའི་ཉན་ཐོས་ཡོད་ཅེས་པ། རྗེ་ཙོང་ཁ་པ་ཡབ་སྲས་
སུའི་གཞུང་ན་འདུག་སྟོན་ཅིག གལ་ཏེ་སྟོན་རྒྱུ་མེད་ན། རྫུན་ཆེན་པོ་འདི་འདྲ་ལབ་ནས་་་
དགག་པ་གཏོང་བ་རྒྱལ་ཁྲིམས་རྣལ་དུ་ཡོད་ནི་ཆད་པས་གཅད་པའི་རིགས་སོ། །གལ་ཏེ་་་
ཁྱེད་ཀྱིས་དབུ་མ་རང་རྒྱུད་པའི་སྐབས་སུ། སྟོང་ཉིད་རྟོགས་པའི་བྱང་སེམས་ཚོགས་ལམ་་
པ་ཐེག་ཆེན་ལམ་དུ་ཞུགས་པ་དེས། སྟོང་ཉིད་རྟོགས་ཟིན་གོམས་པར་བྱས་པས་ཆོས་ཀྱི་་་
བདག་འཛིན་མངོན་གྱུར་རེ་ཞིག་སྤངས་པ་འོང་ཡང་། ཚོགས་མཐའ་ཡས་པ་གསོག་པའི་་
གྲོགས་མེད་པར་ཆོས་ཀྱི་བདག་འཛིན་གྱི་ས་བོན་སྤངས་པ་མི་སྲིད་ཅེས་སྨྲ་དགོས་སོ། །ཞེས་
ཊཱིཀ་ཆེན་དགོངས་པ་རབ་གསལ་ལས་བཤད་པ་མིན་ནམ། ཞེ་ན། བཤད་མོད། ཚོགས་་་་
མཐའ་ཡས་པ་གསོག་པའི་གྲོགས་མེད་པར་ཆོས་ཀྱི་བདག་འཛིན་གྱི་ས་བོན་སྤངས་པ་མི་་
སྲིད་པར་སྨྲ་དགོས་སོ། །ཞེས་པ་འདིས་ཆོས་ཀྱི་བདག་འཛིན་སྤངས་པའི་ཉན་ཐོས་ཡོད་་་་
ཅེས་བསྟན་པ་ཡིན་ནམ། མེད་ཅེས་བསྟན་པ་གང་ཡིན་པ་འདུག་བསམ་བློ་ཐོང་ལ། དེ་ནས་
དགག་པ་གཏོང་རྒྱུ་འདུག་ན་ཐོང་ཞིག དེས་ན་ཁྱེད་ལ་འདི་དྲི་བར་བྱ་སྟེ། སྟོང་ཉིད་་་་་
།
24 0



རྟོགས་པའི་བྱང་སེམས་ཚོགས་ལམ་པ་ཐེག་ཆེན་ལམ་དུ་ཞུགས་པ་དེས་ཐེག་ཆེན་ལམ་དུ་་
སྟོང་ཉིད་མངོན་སུམ་དུ་རྟོགས་པ་དང་རྟོགས་ཟིན་གོམས་པར་བྱས་པས། རེ་ཞིག་ཆོས་ཀྱི་
བདག་འཛིན་མངོན་གྱུར་ཙམ་སྤོང་ནུས་སམ་མི་ནུས། དང་པོ་ལྟར་ན་ཁྱེད་ཀྱི་དགག་པ་དེ་
སུ་ལ་གཏོང་བ་ཡིན། གཉིས་པ་ལྟར་ན། སྟོང་ཉིད་མངོན་སུམ་དུ་རྟོགས་པའི་ཤེས་རབ་ཇི་
ཙམ་བསྒོམས་ཀྱང་། བདག་འཛིན་མངོན་གྱུར་ཙམ་ལ་ཡང་གནོད་མི་ནུས་པ་འདི་ཁྱོད་ཀྱི་
གྲུབ་མཐའི་བགོ་སྐལ་མཛོད་ལ། ཤིང་རྟ་ཆེན་པོ་རྣམས་ཀྱི་གཞུང་། དེའི་གནོད་བྱེད་ནི།
བདག་མེད་མཐོང་བས་འགལ་བ་ཡིན། །ཞེས་སོགས་ཁོག་ལ་བདག་མེད་རྟོགས་པའི་ཤེས་་
རབ་ཀྱིས་བདག་འཛིན་ལ་གཏན་མི་གནོད་པར་ཁས་ལོངས་ཤིག ཡང་ཁྱེད་ཀྱིས། བདེན་་་
གྲུབ་རིགས་པས་གྲུབ་པའི་དབུ་མ་པ། །ཡོད་ཅེས་སྨྲ་བ་རང་ཚིག་འགལ་བའི་ཁུར། །ཞེས་བྱ་
ཚོམ་དུ་སྨྲ་བ་འདི་ཁྱེད་རང་ལ་དགག་པ་གཏོང་འདོད་པ་ཡིན་ལས་ཆེ། ཁྱེད་རང་གིས་་་་
བརྩམས་པའི་ལུགས་གཉིས་རྣམ་འབྱེད་ཅེས་པའི་ཇོ་ནང་སྐབས་དེར་དབུ་མ་ཆེན་པོའི་་་
སྐབས་སུ། སྟོང་ཉིད་བདེན་གྲུབ་ཁས་བླངས་ནས། ཆོས་རྗེ་ས་པཎ་དང་། རྗེ་ཙོང་ཁ་པ་ལ་་
སོགས་གངས་ཅན་གྱི་མཁས་གྲུབ་རྣམས་ནོར་བར་བྱས་ནས། སྟོང་ཉིད་བདེན་གྲུབ་ཁས་་་
བླངས་པ་མིན་ནམ། ཁོ་བོ་ཅག་རང་རྒྱུད་པའི་སྐབས་སུ། བདེན་གྲུབ་ཡོད་ཅེས་རྨི་ལམ་དུ་
ཡང་མི་འདོད་དོ། །གལ་ཏེ་སྟོང་ཐུན་སྐལ་བཟང་མིག་འབྱེད་དུ། རང་རྒྱུད་པ་མན་ཆད་ཀྱི་
རང་སྡེ་འདི་དག་གིས་གང་ཟག་གི་བདག་མེད་མཚན་ཉིད་ཚང་བ་ཚད་མས་རྟོགས་པ་ལྟ་
ཞོག གང་ཟག་གི་བདག་འཛིན་ལྷན་སྐྱེས་ཀྱི་ཞེན་ཡུལ་སུན་མ་བྱུང་བར་རང་སྡེ་འདི་དག་
ལ་ཡོད་པའི་སྟེང་དུ། གང་ཟག་གི་བདག་འཛིན་ཀུན་བརྟགས་ཀྱིས་སྒྲོ་བཏགས་པའི་གང་་
ཟག་གི་བདག་རང་ལུགས་ལ་དམ་བཅའ་བས་ལྷག་དང་བཅས་པའི་ཕྱིར། རྩོད་གཞི་མིན་་་་
པའི་མ་ངེས་པ་སྟོན་རྒྱུ་ཡོད་ན་སྨྲོས་ཤིག ཅེས་བཤད་པ་འདིས་འཁྲུལ་པ་ཡིན་ན། དེའི་དོན་
ཁོ་བོས་བཤད་ཀྱི་ཉོན་ཅིག དེ་ཡང་རང་རྒྱུད་པས་སྤྱི་ལྡོག་ནས་གང་ཟག་བདེན་གྲུབ་དང་།
གང་ཟག་གི་བདག་ལ་སོགས་པ་ཁས་མི་ལེན་ཀྱང་། དེས་གང་ཟག་རང་གི་མཚན་ཉིད་ཀྱིས་
གྲུབ་པར་ཁས་བླངས་པས། ཐལ་འགྱུར་བས་བཤད་པའི་གང་ཟག་གི་བདག་རང་རྒྱུད་པས་
241



ཁས་བླངས་ཞེས་པ་དང་། ཐལ་འགྱུར་བ་ལྟར་གྱི་གང་ཟག་གི་བདག་འཛིན་ཀུན་བརྟགས་
ཀྱི་ཞེན་ཡུལ་རང་རྒྱུད་པས་རང་ལུགས་ལ་ཁས་ལེན་ཞེས་པའི་དོན་ཡིན་ནོ། །དེ་ལྟར་ཡང་
དྲང་ངེས་རྣམ་འབྱེད་ལས། མཁས་པ་དེ་དག་ཀྱང་ཆོས་བདེན་པར་ཡོད་པའི་གྲུབ་མཐའ་
རིགས་པའི་སྒོ་དུ་མས་འགོག་ཅིང་། བདེན་མེད་དུ་ལེགས་པར་ཞལ་གྱིས་བཞེས་པས་དབུ་
མ་པ་ནི་ཡིན་ནོ། །ཞེས་གསུངས་པ་ཁྱེད་ཀྱི་གཟིགས་ལགས་སམ། ཡང་དགག་པ་ཅིག་ལ།
རང་རྒྱུད་གཞུང་ནས་བཤད་པའི་ལྟ་བ་དེ། །ཇི་བཞིན་དབུ་མའི་ལྟ་བ་མིན་གྱུར་ན། །དེ་ནས་
ཇི་སྐད་བཤད་པའི་བདེན་འཛིན་ཡང་། །ཆོས་ཀྱི་བདེན་འཛིན་མིན་པར་ཐལ་བར་འགྱུར། །
ཞེས་པའི་དགག་པ་འདི་འདྲ་དབུ་མ་ཐལ་རང་གི་གཞུང་ལ་སྦྱངས་པ་ཡེ་མ་བྱས་པའི་་་་་
དགག་པ་ཡིན་ཏེ། རང་རྒྱུད་གཞུང་ནས་བཤད་པའི་ལྟ་བ་དེ་དབུ་མའི་ལྟ་བ་མིན་ན། དེ་་་
ནས་བཤད་པའི་བདེན་འཛིན་དེ་ཆོས་ཀྱི་བདེན་འཛིན་མ་ཡིན་པ་ལས་འོས་མེད་དེ་ནས་་
བཤད་པའི་བདེན་འཛིན་དེ་ཆོས་ཀྱི་བདེན་འཛིན་མ་ཡིན་པ་འདོད་དོ། །སྐྱོན་གཏོང་རྒྱུ་་་
འདུག་ན་ཐོང་ཞིག དེའི་རྗེས་སུ། རང་རང་གཞུང་ནས་བཤད་པའི་སྒྲིབ་པ་ཀུན། །དེ་ནས་
བཤད་པའི་གཉེན་པོས་མི་སེལ་ན། །རྒྱལ་བས་དབང་པོར་འཚམ་པའི་ཆོས་བསྟན་པ། །ཚད་
ལྡན་མཁས་པའི་གཞུང་གིས་བཀྲལ་བ་འགལ། །ཞེས་དང་། ཡང་དོན་འདྲ་བ་ལ། དགག་པ་
མང་པོ་ཞིག་བཏང་ན་ངེད་ཀྱི་ཕྱོགས་ལ་སྐྱོན་མང་པོ་ཡོད་པར་གོ་རུ་རེ་ནས། དེའི་རྗེས་སུ།
མངོན་པའི་གཞུང་ལས་འཇིག་རྟེན་འདས་ལམ་དུ། །བཤད་པ་དེ་དག་ཇི་བཞིན་མ་ཡིན་ན།།
དེ་ནས་བཤད་པའི་ཆགས་བྲལ་དེ་དག་ལ། །དཔྱོད་ལྡན་སུ་ཞིག་ཡིད་བརྟན་བྱེད་པར་ནུས།།
རྒྱ་ཆེན་མངོན་པའི་གཞུང་ལས་བཤད་པ་ཡི། །ཐར་པ་དག་ལ་ཡིད་བརྟན་མི་རུང་ན། །ཟབ་
མོ་མདོ་སྡེར་བཤད་པའི་ཀུན་མཁྱེན་ལ། །ཡིད་བརྟན་བྱེད་པའི་སྐལ་ལྡན་སུ་ཞིག་འབྱུང༌། །
ཐལ་འགྱུར་མ་རྟོགས་ཤིང་རྟའི་སྲོལ་ཀུན་གྱིས། །ཐམས་ཅད་མཁྱེན་པའི་ལམ་བཟང་སྨོས་་
ཅི་དགོས། །ཐར་པར་བགྲོད་པའི་ལམ་ཡང་མ་བསྟན་ཕྱིར། །འདི་དག་ཐར་འདོད་འཇུག་
པའི་སྒོ་མིན་ཞེས། །དམ་ཆོས་ཕལ་ཆེར་སྤོང་བའི་སྡིག་ཅན་ལ། །བློ་གསལ་སྐྱེ་བོ་ཀུན་ཀྱང་་་
བག་ཡོད་མཛོད། །ཅེས་རྗེ་ཙོང་ཁ་པ་ཡབ་སྲས་ལ་དམ་ཆོས་ཕལ་ཆེར་སྤོང་བའི་སྡིག་ཅན་་
242



ཞེས་སྐུར་ཞུས་ཁམ་ཆེ་བ་དང་། ཡང་དེའི་རྗེས་སུ། དབུ་མའི་གྲུབ་མཐར་མ་ཞུགས་གང་་་
ཟག་འགའ། །ཐར་པ་ཙམ་ཡང་ཐོབ་པའི་སྐབས་མེད་ན། །ཀུན་ཀྱང་ཐེག་པ་ཆེན་པོར་་་་་
རིགས་གཅིག་པས། །ཐེག་པ་གསུམ་གྱི་རྣམ་གཞག་འདོད་པ་རྣམས། །ཞེས་སོགས་དགོས་པ་
མེད་ཀྱི་དགག་པ་མང་པོ་ལྡབས་ཀྱིན་བཏང་འདུག་པ་འདི་རྣམས་ལ་ལན་གདབ་དགོས་པ་
མི་འདུག་ཀྱང་། ཁྱེད་ཧ་ཅང་མགོ་འཁོར་འདུག་པས་བཤད་པར་བྱའི་ལེགས་པར་ཉོན་ཅིག
དཔལ་མགོན་འཕགས་པ་ཀླུ་སྒྲུབ་ཀྱི་རྩ་བ་ཤེས་རབ་ཏུ། གང་དག་བདེན་པ་འདི་གཉིས་ཀྱི།།
རྣམ་དབྱེ་རྣམ་པར་མི་ཤེས་པ། །དེ་དག་སངས་རྒྱས་བསྟན་པ་ལ། །ཟབ་མོའི་དེ་ཉིད་རྣམ་མི་
མཐོང་། །ཞེས་ཐལ་འགྱུར་པའི་ལུགས་ཀྱི་བདེན་གཉིས་ཀྱི་རྣམ་གཞག་མི་ཤེས་པས་སངས་
རྒྱས་ཀྱི་བསྟན་པ་ལ་ཟབ་མོའི་དེ་ཉིད་མི་མཐོང་། ཞེས་གྲུབ་མཐའ་སྨྲ་བ་འོག་མ་རྣམས་་་་
ཀྱིས་ཟབ་མོའི་དེ་ཁོ་ན་ཉིད་མ་མཐོང་བར་གསུངས་པ་འདི་ཡང་། དམ་ཆོས་ཕལ་ཆེར་སྤོང་
བའི་སྡིག་ཅན་ཡིན་པར་ཐལ། རྗེ་ཙོང་ཁ་པས་ཐལ་འགྱུར་བའི་ལུགས་ཀྱི་ལྟ་བ་རྣམ་དག་མ་
རྟོགས་པར་ཐར་པ་ཐོབ་པའི་གང་ཟག་མེད་ཅེས་བཤད་པ་དམ་ཆོས་ཕལ་ཆེར་སྤོང་བའི་
སྡིག་ཅན་ཡིན་པའི་ཕྱིར། འཁོར་གསུམ། དེ་བཞིན་དུ་དཔལ་ལྡན་ཟླ་བ་གྲགས་པ་ཡང་དམ་
ཆོས་ཕལ་ཆེར་སྤོང་བའི་སྡིག་ཅན་ཡིན་པར་ཐལ། དབུ་མ་འཇུག་པར་དཔལ་ལྡན་ཟླ་བས།
སློབ་དཔོན་ཀླུ་སྒྲུབ་ཞབས་ཀྱི་ལམ་ལས་ནི། །ཕྱི་རོལ་གྱུར་ལ་ཞི་བའི་ཐབས་མེད་དོ། །དེ་་་་
དག་ཀུན་རྫོབ་དེ་ཉིད་བདེན་ལས་ཉམས། །དེ་ལས་ཉམས་པས་ཐར་པ་འགྲུབ་ཡོད་མིན། །
ཞེས་ཐལ་འགྱུར་བའི་ལྟ་བ་རྒྱུད་ལ་མ་སྐྱེས་པར་ཐར་པ་ཐོབ་པའི་གང་ཟག་མི་སྲིད་པར་་་
བཤད་པའི་ཕྱིར། འདི་ཐལ་འགྱུར་མ་རྟོགས་ཤིང་རྟའི་སྲོལ་ཀུན་ལ། །ཞེས་པའི་དགག་ཚིག་
ངན་པ་དེ་ལ། འཁོར་གསུམ་ཡིན་པ་ངེས་པར་མཛོད། གཞན་ཡང་རྒྱལ་སྲས་ཞི་བ་ལྷ་དེ་་་་
དམ་ཆོས་ཕལ་ཆེར་སྤོང་བའི་སྡིག་ཅན་ཡིན་པར་ཐལ། དེས་ཆོས་ཐམས་ཅད་རང་གི་་་་
མཚན་ཉིད་ཀྱིས་གྲུབ་པས་སྟོང་པའི་སྟོང་ཉིད་རྟོཊ་པའི་ལམ་འདི་མེད་པར་བྱང་ཆུབ་་་་་
གསུམ་པོ་གང་ཡང་ཐོབ་པ་མི་སྲིད་པར་བཞེད་པའི་ཕྱིར། འཁོར་གསུམ། རྟགས་ཁས་མི་་་
ལེན་ནོ་ཞེ་ན། སྤྱོད་འཇུག་ལས། བདེན་པ་མཐོང་བས་གྲོལ་འགྱུར་གྱི། །སྟོང་ཉིད་མཐོང་་་
243



བས་ཅི་ཞིག་བྱ། །ཞེས་གྲུབ་མཐའ་འོག་མའི་འདོད་པ་བརྗོད་ནས། དེ་འགོག་པ་ན། གང་་་
ཕྱིར་ལུང་ལས་ལམ་འདི་ནི། །མེད་པར་བྱང་ཆུབ་མེད་པར་གསུངས། །ཞེས་བཤད་པ་འདི་
རྣམས་ཡི་གེར་བྲིས་ནས་ཁྱེད་རང་གི་མགུལ་ལ་ཐོགས་ལ། ཕྱིན་ཆད་ཤིང་རྟ་ཆེན་པོ་རྣམས་
ཀྱི་གཞུང་ལ་སྐུར་པ་འདེབས་པར་མ་གྱུར་ཅིག་ཅེས་སྨོན་ལམ་ཐོབ་མཛོད། མདོར་ན་ཁོ་བོ་
ཅག་ཤིང་རྟ་ཆེན་པོ་ཀླུ་སྒྲུབ་ཡབ་སྲས་ཀྱི་གཞུང་སྒྲ་ཇི་བཞིན་དུ་ཁས་བླངས་ནས། ཐལ་་་་
འགྱུར་གྱི་ལྟ་བ་རྣམ་པར་དག་པ་མ་རྟོགས་པར་གྲུབ་མཐའ་འོག་མའི་གཞུང་ནས་བཤད་་
པའི་སྟོང་ཉིད་ཇི་ཙམ་བསྒོམས་ཀྱང་ཐར་པ་ཐོབ་པ་མི་སྲིད་པར་ཐང་བསྐྱངས་ནས་ཁས་་
ལེན་གྱི། སྐུར་ཞུས་ཙམ་མ་ཡིན་པའི་དགག་པ་གཏོང་རྒྱུ་འདུག་ན་ཐོང་ཞིག་ལན་གསུམ་་་་
འགྱུར་དུ་སྦྱིན་པར་བྱའོ། ། །
ལར་ཆོས་སྤོང་གི་ལས་ཞེས་བྱ་བ་འདི་ཁྱེད་ཀྱིས་བསགས་པ་ཡིན་ཏེ། ཁྱེད་ཀྱིས་་་
ལུགས་གཉིས་རྣམ་འབྱེད་ཅེས་པ་དེར། ཡུམ་རྒྱས་འབྲིང་བསྡུས་གསུམ་ནས་བཤད་པའི་
སྟོང་ཉིད་ལ་ཆད་སྟོང་མེད་དགག་ཡིན་གྱི། བསྒོམ་པས་ཉམས་སུ་བླང་བྱའི་སྟོང་ཉིད་མ་་་
ཡིན། ཞེས་རྒྱལ་བའི་གསུང་རབ་ཀུན་གྱི་སྙིང་པོ་ཤེས་རབ་ཀྱི་ཕ་རོལ་ཏུ་ཕྱིན་པའི་མདོ་ལ་་
སྐུར་པ་འདེབས་པ་དང་། དེ་བཞིན་དུ་དབུ་མ་རིགས་ཚོགས་དང་། ཟླ་བ་གྲགས་པའི་་་་་
གཞུང་རྣམས་ཀྱིས་ཆད་སྟོང་མེད་དགག་ཙམ་བསྟན་གྱི། བསྒོམ་པས་ཉམས་སུ་བླང་བྱའི་ལྟ་
བ་མ་བསྟན་ཞེས། སྐུར་བ་འདི་ཙམ་བཏབ་པ་འདི་ཆོས་སྤོང་མ་ཡིན་ན། ཆོས་སྤོང་དེ་གང་
ལ་ཟེར་བ་ཡིན། འདིར་སྨྲས་པ། རྒྱལ་བའི་གསུང་གི་གཅེས་མཛོད་ཡུམ་གྱི་མདོར། །ཆད་་་་
སྟོང་མེད་དགག་ཙམ་ཞིག་མ་གཏོགས་པ། །སངས་རྒྱས་དགོངས་པའི་ལྟ་བ་མ་བསྟན་ཞེས། །
དམ་ཆོས་ཕལ་ཆེར་སྤོང་བའི་སྡིག་ཅན་ལ། །བློ་གསལ་སྐྱེ་བོ་ཀུན་ཀྱང་བག་ཟོན་མཛོད། །
འདི་འདྲ་རྒྱ་བོད་མཁས་གྲུབ་སུ་ཡིས་བཤད། །ཡོད་མེད་ཕྱོགས་འཇིག་ཀླུ་སྒྲུབ་གཞུང་་་་་་
ལུགས་དང་། །དེ་དོན་འགྲེལ་པ་ཟླ་བའི་གཞུང་རྣམས་ཀྱིས། །ཆད་ལྟ་འབའ་ཞིག་བསྟན་་་་
པས་དགག་རིགས་ཞེས། །དམ་ཆོས་ཕལ་ཆེར་སྤོང་བའི་སྡིག་ཅན་ལ། །བློ་གསལ་སྐྱེ་བོ་ཀུན་
ཀྱང་བག་ཟོན་མཛོད། །དགྲ་བཅོམ་རྣམས་ཀྱིས་མྱང་འདས་མ་ཐོབ་ལ། །མོ་གལ་བུ་ཡིས་་་་་
24 4



གྲོལ་པ་མ་ཐོབ་ཅིང་། །ཐེག་ཆེན་འཕགས་པས་སྟོང་ཉིད་མ་རྟོཊ་ཞེས། །འཕགས་ལ་སྐུར་པ་
འདེབས་པའི་སྡིག་ཅན་ལ། །བློ་གསལ་སྐྱེ་བོ་ཀུན་ཀྱང་བག་ཟོན་མཛོད། །ཅེས་བརྗོད་པར་
བྱའོ། །དེས་ན་ཁྱེད་ཀྱིས་སྐུ་ཚེའི་སྟོད་ལ་དགག་པའི་ཡི་གེ་འདི་དང་དབུ་མ་རྣམ་ངེས་ཞེས་
པའི་གཞུང་བརྩམས་ཏེ། དབུ་མ་ཐལ་འགྱུར་བའི་གཞུང་འཐད་པར་ཁས་བླངས། ཚེ་མཇུག་
ལ་ཇོ་ནང་པའི་ལུགས་ཀྱི་ལྟ་ངན་དེ་ཁས་བླངས་ནས་ཀླུ་སྒྲུབ་ཡབ་སྲས་ཀྱི་ལུགས་འགོག་་་་
པའི་བསྟན་བཅོས་ལུགས་གཉིས་རྣམ་འབྱེད་ཅེས་པ་བརྩམས་ནས་ཚེ་འདི་ལ་སྐྱ་ལོག་སེར་
ལོག་གི་གྲུབ་མཐའ་ངན་པ་འཛིན་པ་དང་། གཞུང་ཟབ་མོ་རྣམས་ལ་སྐུར་པ་འདེབས་པའི་
ལས་སྟོབས་པོ་ཆེ་གསོག་པ་འདི་ནི་མཐོང་ཆོས་ལ་མྱོང་གྱུར་གྱི་ལས་ཡིན་པས་འདིར་ཡང་
ལས་བདག་གིར་མཛོད་ཅིག ད་ཁྱེད་ཀྱི་དགག་པ་རྣམས་རིམ་པ་བཞིན་དུ་བཀག་ན། རང་
རང་གཞུང་ནས་བཤད་པའི་སྒྲིབ་པ་ཀུན། །དེ་ནས་བཤད་པའི་གཉེན་པོས་མི་སེལ་ན། །
རྒྱལ་བས་དབང་པོར་འཚམ་པའི་ཆོས་བསྟན་པ། །ཚད་ལྡན་མཁས་པའི་གཞུང་གིས་བཀྲལ་
བ་འགལ། །ཞེས་པ་འདི་ནི་ཁྱེད་རང་གི་མགོ་བོ་རྡུང་བའི་དགག་པ་ཡིན་ནོ། །འོ་ན་ཐལ་་་་་
འགྱུར་བའི་གཞུང་ནས་བཤད་པའི་ཆོས་ཐམས་ཅད་བདེན་པས་སྟོང་པའི་སྟོང་ཉིད་མ་་་
རྟོགས་ཀྱང་། དངོས་སྨྲ་བའི་གཞུང་ནས་བཤད་པའི་སྟོང་ཉིད་མཐོང་ཟིན་གོམས་པར་བྱས་
པས། དངོས་སྨྲ་བའི་གཞུང་ནས་བཤད་པའི་བདེན་འཛིན་སྤོང་ནུས་སམ་མི་ནུས། གཉིས་་
པ་ལྟར་ན་ཁྱེད་རང་དམ་ཆོས་ཕལ་ཆེར་སྤོང་བའི་སྡིག་ཅན་ཡིན་པར་ཐལ། ཁྱེད་རང་རང་
གཞུང་ནས་བཤད་པའི་སྒྲིབ་པ་ཀུན། དེ་ནས་བཤད་པའི་གཉེན་པོས་མི་སེལ་བར་འདོད་
པའི་རྒོལ་བ་ཡིན་པའི་ཕྱིར། དང་པོ་ལྟར་ན། ཆོས་ཐམས་ཅད་བདེན་པས་སྟོང་པའི་སྟོང་་་
ཉིད་མ་རྟོགས་ཀྱང་། ཐར་པ་ཐོབ་པའི་གང་ཟག་ཅིག་ཡོད་པར་ཁས་ལེན་པར་འདུག་པ།
དེ་འདྲའི་གང་ཟག་དེ་ཆོས་ཅན། ཁྱོད་ཀྱིས་བདག་མེད་རྟོགས་པར་ཐལ། ཁྱོད་འཕགས་པ་
ཡིན་པའི་ཕྱིར། འཁོར་གསུམ། འོན་ཀྱང་མ་གྲུབ་ན། དེར་ཐལ། ཁྱོད་ཐར་པ་ཐོབ་པའི་གང་
ཟག་ཡིན་པའི་ཕྱིར། ཡང་འཁོར་གསུམ། རྩ་བར་མ་ཁྱབ་ན། ཁྱེད་ཀྱི་དབུ་མ་རྣམ་ངེས་ཟེར་
བ་དེར། འཇུག་འགྲེལ་གྱི་དོན་འཆད་པ་ན། འཕགས་པ་ཡིན་ན་ཆོས་ཀྱི་བདག་མེད་རྟོགས་
245



པས་ཁྱབ། འཕགས་པ་ཡིན་ན་བདག་མེད་རྟོགས་པས་ཁྱབ། འཕགས་པ་ཡིན་ན་སྟོང་ཉིད་
རྟོགས་མི་དགོས་ཏེ། དེ་ཡིན་ན་མཐའ་བྲལ་ཆེན་མོ་རྟོགས་མི་དགོས་པའི་ཕྱིར། ཞེས་སྨྲས་པ་
དྲན་པར་མཛོད་ཅིག གཞན་ཡང་ཁྱེད་ལ་འདི་འདྲི་བར་བྱ་སྟེ། སེམས་ཙམ་པས་གཞུང་་་
ནས་བཤད་པའི་ལྟ་བ་ཙམ་བསྒོམས་པ་ལ་བརྟེན་ནས་ཐར་པ་ཐོབ་ནུས་སམ་མི་ནུས། དང་
པོ་ལྟར་ན་འོ་ན་ཉོན་ཅིག སེམས་ཙམ་གྱི་གཞུང་ནས་བཤད་པའི་ལྟ་བ་ཙམ་བསྒོམས་པ་ལ་
བརྟེན་ནས་ཤེས་སྒྲིབ་སྤོང་ནུས་པར་ཐལ། དེ་ནས་བཤད་པའི་ལྟ་བ་ཙམ་བསྒོམས་པ་ལ་་་་
བརྟེན་ནས་ཐེག་ཆེན་གྱི་ཐར་པ་ཐོབ་ནུས་པའི་ཕྱིར། དེར་ཐལ། དེ་ལ་བརྟེན་ནས་ཐར་པ་
ཐོབ་ནུས་པ་གང་ཞིག དེ་ལ་བརྟེན་ནས་ཐེག་དམན་གྱི་ཐར་པ་ཐོབ་མི་ནུས་པའི་ཕྱིར། །
རྟགས་དང་པོ་དངོས། གཉིས་པ་འོག་ཏུ་བསྒྲུབ། རྩ་བར་འདོད་ན། སེམས་ཙམ་པས་བདེན་
གྲུབ་ཁས་བླངས་ནས། སྟོན་པ་སངས་རྒྱས་ཀྱིས་ཤེས་སྒྲིབ་སྤངས་པར་འདོད་པ་ལ། རྗེ་་་་
བཙུན་བྱམས་པས། གཞན་གྱི་ཆོས་རྣམས་ཀྱང་ཡོད་ལ། །ཤེས་བྱ་ལ་ཡང་སྟོན་པ་ཡི། །སྒྲིབ་་
པ་ཟད་པར་བརྗོད་པ་གང་། །དེ་ལ་ཁོ་བོས་མཚར་དུ་རྩིས། །ཞེས་བཞད་གད་ཀྱི་གནས་སུ་
མཛད་པ་མི་རིགས་པར་ཐལ། སེམས་ཙམ་གྱི་གཞུང་ནས་བཤད་པའི་ལྟ་བ་ཙམ་གོམས་་་་
པར་བྱས་པ་ལ་བརྟེན་ནས་ཤེས་སྒྲིབ་སྤོང་ནུས་པའི་ཕྱིར། ལན་མེད་དོ། །གཉིས་པ་ལྟར་ན་
རྩོད་པ་སྨྲ་བ་པོ་ཁྱེད་རང་ཆོས་ཅན། དམ་ཆོས་ཕལ་ཆེར་སྤོང་བའི་སྡིག་ཅན་ཡིན་པར་ཐལ།
སེམས་ཙམ་གྱི་གཞུང་ནས་བཤད་པའི་ལམ་ཙམ་གཙོ་བོར་བསྒོམས་པ་ལ་བརྟེན་ནས་་་་་
ཐམས་ཅད་མཁྱེན་པའི་གོ་འཕང་ལྟ་ཅི་སྨོས། ཐར་པ་ཙམ་ཡང་ཐོབ་མི་ནུས་པར་ཁས་ལེན་
པའི་གང་ཟག་ཡིན་པའི་ཕྱིར། འཁོར་གསུམ། འདི་འཁོར་གསུམ་ཡིན་ཏེ། ཁྱེད་རང་གིས།
ཐལ་འགྱུར་མ་རྟོགས་ཤིང་རྟའི་སྲོལ་ཀུན་གྱིས། །ཐམས་ཅད་མཁྱེན་པའི་ལམ་བཟང་སྨོས་་
ཅི་དགོས། །ཐར་པར་བགྲོད་པའི་ལམ་ཡང་མ་བསྟན་ཕྱིར། །འདི་དག་ཐར་འདོད་འཇུག་་
པའི་སྒོ་མིན་ཞེས། །དམ་ཆོས་ཕལ་ཆེར་སྤོང་བའི་སྡིག་ཅན་ལ། །བློ་གསལ་སྐྱེ་བོ་ཀུན་ཀྱང་
བག་ཟོན་མཛོད། །ཅེས་སྨྲས་པ་དྲན་པར་མཛོད་ཅིག གཞན་ཡང་། སེམས་ཙམ་གྱི་གཞུང་་
ནས་བཤད་པའི་ལམ་ཙམ་བསྒོམས་པ་ལ་བརྟེན་ནས་ཐར་བ་ཐོབ་མི་ནུས་པར་ཐལ། དེ་ལ་
246



བརྟེན་ནས་ཐེག་དམན་གྱི་ཐར་བ་ཡང་ཐོབ་མི་ནུས། དེ་ལ་བརྟེན་ནས་ཐེག་ཆེན་གྱི་ཐར་བ་
ཡང་ཐོབ་མི་ནུས་པའི་ཕྱིར། དང་པོ་མ་གྲུབ་པ་ན། ཐེག་ཆེན་གྱི་སྡེ་སྣོད་ནས་བཤད་པའི་་་
ལམ་གཙོ་བོར་བསྒོམས་པ་ལ་བརྟེན་ནས། ཐེག་དམན་གྱི་བྱང་ཆུབ་ཐོབ་པར་འདོད་པ་་་་
ལས་ཐ་ཆད་པའི་གྲུབ་མཐའ་ཁྱོད་མ་ཡིན་པ་སུ་ལ་ཡོད་སོམས་ཤིག རྟགས་གཉིས་པ་མ་་་་
གྲུབ་ན། ཐལ་འགྱུར་བའི་ལྟ་བ་གཏན་མ་རྟོགས་པའི་ཡང་དག་པར་རྫོགས་པའི་སངས་་་་
རྒྱས་ཡོད་པ་ངོ་མཚར་ཆེ། དེས་ན་ཁྱེད་ཀྱི་དགག་པ་དེ་རྣམས་ལ་འཇུག་ཨེ་འདུག་ཐུགས་་་
བསམ་ཐོང་མཛོད། གཞན་ཡང་། གྲུབ་མཐའ་འོག་མའི་གཞུང་ནས་བཤད་པའི་ལྟ་བ་ཙམ་
བསྒོམས་པས་འཕགས་ལམ་ཐོབ་པ་མེད་པར་ཐལ། འཕགས་པ་ཡིན་ན་ཐལ་འགྱུར་་་་་་་
འདོད་པ་ལྟར་གྱི་འཕགས་པ་ཡིན་དགོས་པའི་ཕྱིར་ཏེ། འཕགས་པ་ཡིན་ན་ཐལ་འགྱུར་བ་
འདོད་པ་ལྟར་གྱི་བདེན་མེད་མངོན་སུམ་དུ་རྟོགས་པས་ཁྱབ་པའི་ཕྱིར་ཏེ། འཇུག་འགྲེལ་་
ལས། ལུང་འདི་ལས་ནི་ཉན་ཐོས་དང་རང་སངས་རྒྱས་རྣམས་ལ་ཡང་ཆོས་ཐམས་ཅད་་་་
རང་བཞིན་མེད་པར་ཤེས་པ་ཡང་ཡོད་དོ། །ཞེས་བྱ་བར་གསལ་བར་ངེས་དགོས་ཏེ། དེ་ལྟ་
མ་ཡིན་ན་དངོས་པོ་རང་བཞིན་མེད་པར་ཡོངས་སུ་ཤེས་པ་དང་བྲལ་བའི་ཕྱིར། འཇིག་་་
རྟེན་པའི་འདོད་ཆགས་དང་བྲལ་བ་ལྟར། དེ་དག་ཀྱང་སེམས་དང་པོ་བསྐྱེད་པའི་བྱང་་་་་
ཆུབ་སེམས་དཔས་ཀྱང་རང་གི་བློས་རྣམ་པར་དཔྱད་པས་ཀྱང་ཟིལ་གྱིས་གནོན་པར་་་་་
འགྱུར་ལ། ཕྱི་རོལ་པ་བཞིན་དུ་འདི་དག་གིས་ཁམས་གསུམ་ན་སྤྱོད་པའི་ཕྲ་རྒྱས་ཐམས་་་
ཅད་སྤངས་པར་ཡང་མི་འགྱུར་རོ། །ཞེས་ཆོས་ཐམས་ཅད་རང་བཞིན་གྱིས་མེད་པར་མ་་་
རྟོགས་པར། ཉོན་སྒྲིབ་ཙམ་ཡང་སྤོང་མི་ནུས་པར་བཤད་པ་དེ་ཁྱེད་རང་གིས་ཀྱང་དབུ་མ་
རྣམ་ངེས་སུ་སྒྲ་ཇི་བཞིན་པར་ཁས་བླངས་པའི་ཕྱིར། འཁོར་གསུམ་གཅིག་བྱེད། གཞན་་་
ཡང་། གང་ཟག་གི་བདག་ཡོད་པར་སྟོན་པའི་མདོ་མེད་པར་ཐལ། གནས་མ་བུ་པ་རྗེས་སུ་
གཟུང་བའི་ཕྱིར་དུ་གསུངས་པའི་གང་ཟག་རང་རྐྱ་ཐུབ་པའི་རྫས་ཡོད་དུ་སྟོན་པའི་མདོ་་
མེད་པའི་ཕྱིར། མ་གྲུབ་ན་སོང་། འོ་ན་མདོ་དེ་ནས་བཤད་པའི་གང་ཟག་རང་རྐྱ་ཐུབ་པའི་
རྫས་ཡོད་བསྒོམས་པ་ལ་བརྟེན་ནས། དེའི་གཞུང་ནས་བཤད་པའི་སྒྲིབ་པ་སྤོང་ནུས་པར་་
247



ཐལ། དེ་བསྒོམས་པ་ལ་བརྟེན་ནས་ཐར་བ་ཐོབ་ནུས་པའི་ཕྱིར། འཁོར་གསུམ། གཞན་ཡང་།
ཁྱེད་ལྟར་ན། རྒྱལ་པོ་མ་སྐྱེས་དགྲ་རྗེས་སུ་གཟུང་བའི་ཕྱིར་དུ་གསུངས་པའི། ཕ་དང་མ་ནི་
གསད་བྱ་ཞིང་། །རྒྱལ་པོ་གཙང་སྦྲ་ཅན་གཉིས་དང༌། །ཡུལ་འཁོར་འཁོར་དང་བཅས་་་་་
བཅོམ་ན། །མི་དེ་དག་པ་ཉིད་དུ་འགྱུར། །ཞེས་པའི་མདོ་འདི་ལ་བརྟེན་ནས་མ་སྐྱེས་དགྲས་
ཕ་གསད་པའི་རྗེས་སུ་མ་ལུས་འཕགས་མོ་ཡང་བསད་ན། ཐར་བ་ཐོབ་ནུས་པ་དེ་སྟོན་པའི་
དགོངས་པ་ཡིན་ཞེས་སྨྲ་དགོས་པས། འདི་ལས་ཐ་ཆད་པའི་གྲུབ་མཐའ་སུ་ལ་ཡོད། གྲུབ་་
མཐའ་འདི་ནི་སངས་རྒྱས་ཀྱི་གདུལ་བྱ་གཞན་རྗེས་སུ་གཟུང་བའི་ཕྱིར་དུ་དྲང་དོན་་་་་་་
དགོངས་པ་ཅན་ཐམས་ཅད་སྒྲ་ཇི་བཞིན་པར་ཁས་བླངས་ནས། ཆ་ལེ་ཆོ་ལེ་བྱེད་འདོད་་་་
པའི་རྟགས་སུ་འདུག་སྟེ། མ་སྐྱེས་དགྲས་ཕ་གསད་པར་ཡང་བྱ་རིཊ་ཏེ། དེ་ལྟར་མ་སྐྱེས་་་་་
དགྲའི་འགྱོད་པ་བསལ་བའི་མདོ་ལས་གསུངས་པའི་ཕྱིར། ཞེས་སྨྲ་བར་འདུག་པའི་ཕྱིར། །
དེས་ན། རང་རང་གཞུང་ནས་བཤད་པའི་སྒྲིབ་པ་ཀུན། །དེ་ནས་བཤད་པའི་གཉེན་པོས་མི་
སེལ་ན། །རྒྱལ་བས་དབང་པོར་མཚམ་པའི་ཆོས་བསྟན་པ། །ཚད་ལྡན་མཁས་པའི་གཞུང་་
གིས་བཀྲལ་བ་འགལ། །ཞེས་པ་འདི་ཁྱེད་རང་གི་ཕྱོགས་ལྷུང་ཆུང་ཆུང་གི་ལུགས་སུ་བྱས་་་
ནས་སྨྲས་པར་འདུག་ཀྱང་། རང་མཚང་གསལ་བར་བསྟན་པ་ཡིན་ཏེ། གསུང་རབ་གང་ལ་
ཡང་ལྟ་བ་རྣམ་པར་དག་པ་སྟོན་མི་སྟོན་གྱི་རྣམ་དབྱེ་གཅིག་ཀྱང་མེད་པར། གསུང་རབ་་་
གང་ནས་བཤད་པའི་ལྟ་བ་བསྒོམས་ཀྱང་ཐར་བ་ཐོབ་ནུས་ཞེས་སྒྲོག་པར་འདུག་པའི་ཕྱིར།
ལར་ཁྱེད་ཀྱིས་རྒྱལ་བས་དབང་པོ་དང་འཚམ་པར་ཆོས་བསྟན་ཞེས་པའི་དོན་དེ་ཡེ་མ་གོ་
བར་འདུག་སྟེ། དབང་པོ་དང་འཚམ་པར་བསྟན་ཞེས་པའི་དོན་ནི། ལྟ་བ་དེས་ཐར་བ་ཙམ་
ཡང་ཐོབ་མི་ནུས་ཀྱང་། རེ་ཞིག་ལྟ་བ་དེ་ཀ་མ་བསྟན་ན། ལམ་གོང་མ་ལས་ཟློག་པའི་དགག་
བྱ་ཡོད་པས། རེ་ཞིག་དེ་ཙམ་ཞིག་སྟོན་པའི་དོན་ཡིན་པའི་ཕྱིར། དེ་ལྟ་མ་ཡིན་ན་ཉོན་ཅིག
འོ་ན། དཔལ་ལྡན་ཟླ་བས། ཁྱོད་ཀྱིས་རྣལ་འབྱོར་བདག་མེད་མཐོང་བ་ཡིས། །གཟུགས་་་་
སོགས་དེ་ཉིད་རྟོགས་པར་མི་འགྱུར་ཞིང་། །གཟུགས་ལ་དམིགས་ནས་འཇུག་ཕྱིར་འདོད་་
ཆགས་སོགས། །སྐྱེ་འགྱུར་དེ་ཡི་ངོ་བོ་རྟོགས་མེད་ཕྱིར། །ཞེས་གྲུབ་མཐའ་འོག་མའི་གཞུང་
248



ནས་བཤད་པའི་བདག་མེད་རྟོགས་པ་མཐར་ཕྱིན་པར་འདོད་པའི་གང་ཟག་དེས། རང་་་་
བཞིན་གྱིས་གྲུབ་པ་ཁས་བླངས་པའི་ཁས་ལེན་དེ་མ་དོར་ཕྱིན་ཆད། ད་དུང་ཉོན་མོངས་པ་
འདོད་ཆགས་སོགས་རྒྱུད་ལ་སྐྱེ་བར་འགྱུར་རོ། །ཞེས་བཤད་པ་མི་འཐད་པར་ཐལ། གྲུབ་་
མཐའ་འོག་མའི་གཞུང་ནས་བཤད་པའི་ལྟ་བ་ཙམ་བསྒོམས་པས་ཐར་བ་ཐོབ་ནུས་པའི་་་
ཕྱིར། འཁོར་གསུམ། གཞན་ཡང་། འཇུག་པ་ལས། སློབ་དཔོན་ཀླུ་སྒྲུབ་ཞབས་ཀྱི་ལམ་ལས་
ནི། །ཕྱི་རོལ་གྱུར་ལ་ཞི་བའི་ཐབས་མེད་དོ། །ཞེས་གསུངས་པ་དང་མཐུན་པར་དབུ་མ་བཞི་
བརྒྱ་པ་ལས། ཞི་སྒོ་གཉིས་པ་མེད་པ་དང་། །ལྟ་བ་ངན་རྣམས་འཇིག་བྱེད་ཅིང་། །སངས་་་
རྒྱས་ཀུན་གྱི་ཡུལ་གྱུར་ལ། །བདག་མེད་ཅེས་ནི་བྱ་བར་བརྗོད། །ཅེས་དང་། དེའི་འགྲེལ་་་་
པར་དཔལ་ལྡན་ཟླ་བས། དེ་ཉིད་ཀྱི་ཕྱིར་རང་བཞིན་མེད་པའི་མཚན་ཉིད་ཅན་གྱི་བདག་
མེད་པ་འདི་ནི་ཞི་བའི་སྒོ་གཉིས་པ་མེད་པར་འགྱུར་ཏེ། མྱ་ངན་ལས་འདས་པའི་གྲོང་ཁྱེར་
དུ་འཇུག་པར་བྱ་བ་ལ་འདི་གཅིག་པུ་ཁོ་ན་ཟླ་མེད་པའི་སྒོ་ཡིན་ནོ། །ཞེས་ཐལ་འགྱུར་བའི་
གཞུང་ནས་བཤད་པའི་ཆོས་ཐམས་ཅད་རང་བཞིན་མེད་པར་རྟོགས་པའི་ལྟ་བ་ཞི་སྒོ་་་་་
གཉིས་མེད་ཀྱི་ལམ་དུ་བཤད་པ་མི་འཐད་པར་ཐལ། ཐལ་འགྱུར་བའི་གཞུང་ནས་བཤད་
པའི་ལྟ་བ་མ་རྟོགས་ཀྱང་གྲུབ་མཐའ་འོག་མའི་གཞུང་ནས་བཤད་པའི་ལྟ་བ་ཙམ་བསྒོམས་
པས་ཞི་བ་མྱང་འདས་ཐོབ་ནུས་པའི་ཕྱིར། འཁོར་གསུམ། གལ་ཏེ་ཐེག་དམན་གྱི་མྱང་་་་་་
འདས་སུ་ཁས་མི་ལེན་པས་སྐྱོན་མེད་དོ་སྙམ་ན། འོ་ན་ཁྱེད་ཀྱི་དབུ་མ་རྣམ་ངེས་ཞེས་པ་་་
དེར་རྒྱུད་བླ་མ་དང་ཞི་བ་ལྷའི་ལུགས་ལ་ཐེག་དམན་ལ་མྱང་འདས་མེད་ཀྱང༌། ཟླ་བའི་་་
ལུགས་ལ་ཡོད་པར་ཁས་བླངས་པས་དངོས་འགལ་ལོ། །ཞི་སྒོ་གཉིས་སུ་མེད་པ་ཞེས་པའི་་་
དོན་དེ་ཁྱོད་ཀྱིས་ཨེ་དགོངས། མ་དགོངས་ན། ཟླ་བས། མྱ་ངན་ལས་འདས་པའི་གྲོང་ཁྱེར་
དུ་འཇུག་པར་བྱ་བ་ལ་འདི་གཅིག་པུ་ཁོ་ན་ཟླ་མེད་པའི་སྒོ་ཡིན་ནོ། །ཞེས་གསུངས་པ་འདི་
ལ་གཟིགས་རྟོག་མཛོད། སླར་ཡང་འདི་བརྗོད་པར་བྱ་སྟེ། སློབ་དཔོན་འཕགས་པ་ལྷ་དེ་་་
ཡང་དམ་ཆོས་ཕལ་ཆེར་སྤོང་བའི་སྡིག་ཅན་ཡིན་པར་ཐལ། དེ་ཐལ་འགྱུར་བའི་གཞུང་་་་་
ནས་བཤད་པའི་ལྟ་བ་མ་བསྒོམས་པར་ཐམས་ཅད་མཁྱེན་པ་ལྟ་སྨོས་ཀྱང་ཅི་དགོས་ཐར་་་
249



བ་ཙམ་ཡང་མི་ཐོབ་པར་འདོད་པའི་རྒོལ་བ་ཡིན་པའི་ཕྱིར། ད་ཅི་གསུང་རྒྱུ་ཡོད། གཞན་
ཡང་། སེམས་ཙམ་པས་ཕྱི་དོན་མེད་པར་བསྒོམས་པ་དང་། མདོ་སྡེ་པས་ཕྱི་དོན་ཡོད་པར་
བསྒོམས་པས་རང་རང་གི་གཞུང་ནས་བཤད་པའི་སྒྲིབ་པ་སྤངས་ཏེ་ཐར་བ་ཐོབ་ནུས་པ་་
ལ་ཁྱད་པར་མེད་པར་ཐལ། གྲུབ་མཐའ་སྨྲ་བ་བཞི་པོར་རང་གི་གཞུང་ནས་བཤད་པའི་ལྟ་
བ་བསྒོམས་པས་ཐར་བ་ཐོབ་ནུས་པ་ལ་ཁྱད་པར་མེད་པའི་ཕྱིར། འདོད་ན། ལོག་ལྟ་་་་་
བསྒོམས་པས་ཐར་བ་ཐོབ་ནུས་པ་སྲིད་པར་ཐལ། འདོད་པའི་ཕྱིར། དེ་ལ་སོགས་པ་གནོད་
བྱེད་མཐའ་ཡས་པ་བརྗོད་རྒྱུ་ཡོད་ཀྱང་། ཧ་ཅང་རགས་པའི་ལོག་རྟོག་ཏུ་འདུག་པས་བརྡ་
གོ་བ་ཙམ་ཞིག་སྨྲས་པ་ཡིན་ནོ། །ཡང་ཁྱེད་ཀྱིས། རང་རྒྱུད་གཞུང་གི་རྗེས་འབྲང་ལྟ་བ་ཡིས།།
ཀུན་ཏུ་བཏགས་པའི་བདེན་འཛིན་ཙམ་འཇོམས་ན། །དེ་ཡི་རིགས་རྒྱུན་རིང་ནས་བསྒོམས་
པའི་བློས། །ལྷན་སྐྱེས་བག་ཆགས་བཅས་པ་ཅིས་མི་འཇོམས། །ཀུན་བརྟགས་སྒྲིབ་པའི་ས་
བོན་སེལ་ནུས་པའི། །གཉེན་པོ་ཉིད་དང་དེ་རྒྱུན་གོམས་པའི་བློ། །མཐོང་དང་སྒོམ་པའི་་་
ལམ་ཞེས་སྟོན་པ་ནི། །འཛམ་གླིང་མཁས་པ་ཀུན་གྱི་བཞེད་གཞུང་ཡིན། །ཞེས་སྨྲ་བ་ནི་་་་་
ཕྱོགས་སྔ་མ་ཡེ་མ་གོ་བཞིན་དུ་གྱ་ཚོམ་དུ་སྨྲ་བ་ཡིན་ཏེ། རང་རྒྱུད་པའི་གཞུང་ནས་བཤད་
པའི་ཆོས་ཀྱི་བདག་མེད་རྟོགས་པའི་ལྟ་བ་དེས་བདེན་འཛིན་ཀུན་བརྟགས་ཀྱི་ས་བོན་་་་
འཇོམས་ནུས་པར་རྗེ་ཙོང་ཁ་པ་ཡབ་སྲས་ཀྱི་གསུང་རབ་གང་ནས་བཤད་འདུག ཁོ་བོ་་་་
ཅག་ནི་དེ་འདྲ་ཁས་མི་ལེན་པས། ཐལ་བ་དེ་སུ་ལ་འཕེན་པ་ཡིན། གལ་ཏེ་རང་རྒྱུད་པའི་་
གཞུང་ནས་བཤད་པའི་ལྟ་བ་དེས་བདེན་འཛིན་ཀུན་བརྟགས་ཀྱི་ས་བོན་འཇོམས་ནུས་་་
པར་ཁྱེད་ཀྱིས་ཁས་མ་བླངས་ཀྱང་། དེའི་གཞུང་ནས་བཤད་པའི་ལྟ་བ་དེས་བདེན་འཛིན་
ཀུན་བརྟགས་ལ་གནོད་པར་ཁས་བླངས་པས་སོ། །ཞེ་ན། དེ་ཡང་ཕྱོགས་སྔ་མ་ལ་ཞིབ་ཏུ་མ་
བརྟགས་པ་ཡིན་ཏེ། བདེན་འཛིན་ཀུན་བརྟགས་ལ་དུ་མ་ཞིག་ཡོད་ཀྱང་། གཙོ་བོ་ནི་གང་
ཟག་དང་ཕུང་པོ་མིང་ཙམ་གྱིས་གཞག་པ་མ་ཡིན་པར་རང་གི་མཚན་ཉིད་ཀྱིས་གྲུབ་པར་
འཛིན་པའི་བློ་ཀུན་བརྟགས་ལྟ་བུ། བདེན་འཛིན་ཀུན་བརྟགས་ཡིན་ལ་དེ་ལ་རང་རྒྱུད་་་་
པའི་གཞུང་ནས་བཤད་པའི་ལྟ་བས་གནོད་མི་ནུས་པའི་ཕྱིར། དེ་བཞིན་དུ་རང་རྒྱུད་པ་་་་
250



མན་ཆད་ཀྱི་གཞུང་ནས་བཤད་པའི་གང་ཟག་གི་བདག་མེད་རྟོགས་པའི་ལྟ་བ་དེས་གང་
ཟག་རྟག་གཅིག་རང་དབང་ཅན་དུ་འཛིན་པའི་རྟོགས་པ་ཀུན་བརྟགས་ལ་གནོད་ཀྱང་།
གང་ཟག་བདེན་པར་འཛིན་པའི་གང་ཟག་གི་བདེན་འཛིན་ཀུན་བརྟགས་ལ་མི་གནོད་དོ།།
ཞེས་ཤེས་པར་གྱིས་ལ་བློ་སྐྱེད་གསར་བ་བྱུང་སྙམ་དུ་མཉེས་པར་མཛོད། དེས་ན་ཁྱེད་ཀྱིས།
ཀུན་བརྟགས་སྒྲིབ་པའི་ས་བོན་སེལ་ནུས་པའི། །གཉེན་པོ་ཉིད་དང་དེ་རྒྱུན་གོམས་པའི་བློ།།
མཐོང་དང་སྒོམ་པའི་ལམ་ཞེས་སྟོན་པ་ནི། །འཛམ་གླིང་མཁས་པ་ཀུན་གྱི་བཞེད་གཞུང་་་
ཡིན། །ཞེས་འཛམ་གླིང་གི་མཁས་པ་ཀུན་དང་མི་མཐུན་པའི་གྲུབ་མཐའ་ཞིག་རྗེ་ཙོང་ཁ་་་
པས་ཞལ་གྱིས་བཞེས་སོ་ཞེས་སྒྲ་རྒྱག་གི་ཚིག་སྨྲས་པའི་སྦུག་དེ་རྡོལ་ཨེ་བྱུང་། ཁྱེད་ཀྱིས་་་་
ཕྱོགས་སྔ་ཡེ་མ་དགོངས་པ་གསལ་བར་བྱ་བའི་ཕྱིར། ཊཱིཀ་ཆེན་དགོངས་པ་རབ་གསལ་གྱི་
ལུང་འདི་འདྲ་དྲང་བར་བྱ་སྟེ། དེ་ཁོ་ན་ཉིད་ཀྱི་ལྟ་བ་མ་རྙེད་ཀྱང་། མི་རྟག་སོགས་བཅུ་་་་
དྲུག་ཚད་མས་གཏན་ལ་ཕེབས་པ་དང་། དེའི་གདུལ་བྱ་རྣམས་ཀྱི་དོན་དེ་བརྩོན་པ་ཆེན་་་་
པོས་བསྒོམ་པ་དང་། བསྒོམས་པ་ལས་གང་ཟག་གི་བདག་མེད་རགས་པ་མངོན་སུམ་དུ་་་་
མཐོང་བ་དང་། མཐོང་ཟིན་གོམས་པར་བྱེད་པ་ནི་མི་འོང་ཞེས་ཁོ་བོ་ཅག་མི་སྨྲའོ། །འོ་ན་
ཅི་ཞེ་ན། དེ་འདྲ་བའི་ལམ་དེ་གང་ཟག་གི་བདག་མེད་མཚན་ཉིད་རྫོགས་པར་རྟོགས་པ་་་
མིན་པས། ལམ་དེ་མཐོང་ལམ་དང་འཇིག་རྟེན་ལས་འདས་པའི་སྒོམ་ལམ་དུ་མི་འདོད་དོ། །
དེ་ཕྱིར་མཐོང་སྤང་དང་སྒོམ་སྤང་གང་གི་ཡང་ས་བོན་སྤང་མི་ནུས་པས་ལམ་དེ་མཐོང་་་་་
ལམ་དང་སྒོམ་ལམ་དུ་བཤད་པ་དང་། སྤང་བྱ་གཉིས་ས་བོན་དང་བཅས་པ་སྤང་བར་་་་་
བཤད་པ་དང་། ལམ་དེ་གཉིས་ཀྱི་མཐར་དགྲ་བཅོམ་པ་འཐོབ་པར་བཤད་པ་ནི། དྲང་བའི་
དོན་དུ་འགྲེལ་བའི་ལུགས་ཡིན་ཏེ། ཞེས་གསུངས་པ་འདི་དག་ལ་ཐུགས་རྟོག་ཆུག་མཛོད་་
ལ་དགག་པ་ལ་མ་རིངས་ཤིག དེའི་རྗེས་སུ་ཡང་ཁྱེད་ཀྱིས། བདག་མེད་མངོན་སུམ་་་་་
གཟིགས་པའི་རང་རྒྱུད་པ། །མེད་ཅིང་བདག་མེད་མངོན་སུམ་གཟིགས་པ་ཡི། །སེམས་ཙམ་
འདོད་པ་འདི་ཡང་འགལ་བའི་ཁུར། །ཞེས་ཟེར་བ་ནི་ཉམས་དགའ་སྟེ། བདག་མེད་མངོན་
སུམ་དུ་རྟོགས་པའི་སེམས་ཙམ་པ་ཡོད་པར་སུས་ཁས་བླངས། ཁོ་ན་རེ། བདག་མེད་མངོན་



སུམ་དུ་རྟོགས་པའི་སེམས་ཙམ་པ་ཡོད་པར་ཐལ། གང་ཟག་རང་རྐྱ་ཐུབ་པའི་རྫས་ཡོད་་་
ཀྱིས་སྟོང་པར་མངོན་སུམ་དུ་རྟོགས་པའི་སེམས་ཙམ་པ་ཡོད་པའི་ཕྱིར། རྟགས་ཁས། ཡང་
བདག་མེད་མངོན་སུམ་དུ་རྟོགས་པའི་སེམས་ཙམ་པ་ཡོད་པར་ཐལ། རྡུལ་ཕྲན་ཆ་མེད་་་་་
ཀྱིས་བརྩམས་པའི་རགས་པ་དང་དེ་འཛིན་པའི་ཚད་མ་རྫས་གཞན་གྱིས་སྟོང་པའི་སྟོང་
ཉིད་མངོན་སུམ་དུ་རྟོགས་པའི་སེམས་ཙམ་པ་ཡོད་པའི་ཕྱིར། རྟགས་རྣམས་ཁྱེད་རང་གི་་
ཊཱིཀ་ཆེན་དུ་ཞལ་གྱིས་བཞེས་སོ་སྙམ་ན། ཁྱབ་པ་ཅུང་ཟད་ཀྱང་མེད་དོ། །ཁོ་བོ་ཅག་གང་་
ཟག་རང་བཞིན་གྱིས་མེད་པ་ལ་གང་ཟག་གི་བདག་མེད་དང་། ཕུང་སོགས་ཀྱི་ཆོས་རང་་་་
བཞིན་གྱིས་མེད་པ་ལ་ཆོས་ཀྱི་བདག་མེད་དུ་འཇོག་ལ། བདག་མེད་ལ་རིགས་གཉིས་པོ་དེ་
ལས་མེད་པས་སེམས་ཙམ་པས་བདག་མེད་མངོན་སུམ་དུ་རྟོགས་པར་རྨི་ལམ་དུ་ཡང་མི་་
འདོད་ན། ཁྱེད་ཅི་གསུང་འདོད་པ་ཡིན། ཁྱེད་ཀྱི་འགལ་བའི་ཁུར་ཐམས་ཅད་འདི་འདྲ་་་
རྐྱང་ཡིན་པ་ལ་ཁྱེད་རང་སྣག་ཤོག་གྲོན་པ་མ་གཏོགས་ཁོ་བོ་ཅག་གི་བ་སྤུའི་རྩེ་མོ་ཡང་་་་
གཡོ་བར་མི་ནུས་སོ། །
ཡང་ཁྱེད་ཀྱིས། དགྲ་བཅོམ་ཐེག་པ་ཆེན་པོར་ཞུགས་པ་ན། །མཐོང་དང་སྒོམ་པར་
བཅས་པའི་ས་བདུན་དུ། །སྤང་བར་བྱ་དང་གཉེན་པོའི་རིམ་པ་ཀུན། །མེད་པར་འདོད་་་
པའི་ཐལ་འགྱུར་ལུགས་མཆོག་མཚར། །ཞེས་སྨྲས་འདུག་ལ། སྤྱིར་ཐལ་འགྱུར་བའི་ལུགས་་
ལ་མཐོང་སྤང་ཤེས་སྒྲིབ་དང༌། ས་བདུན་པ་མན་ཆད་དུ་ངོ་སྐལ་གྱི་ཤེས་སྒྲུབ་སྤོང་མི་སྤོང་
འདི་ལ་རྗེའི་ལུགས་འཛིན་ཆེན་པོ་རྣམས་ལ་ལུགས་གཉིས་ཡོད་ཀྱང་། འཇུག་པའི་ཊཱིཀ་་་་
ཆེན་དང་བསྟུན་ན། མཐོང་སྤང་ཤེས་སྒྲིབ་མེད་པ་དང་། ས་བདུན་པ་མན་ཆད་ཀྱི་སྒོམ་་་
ལམ་དུ་ངོ་སྐལ་གྱི་ཤེས་སྒྲིབ་སྤོང་རྒྱུ་མེད་པ་འདི་དགོངས་པ་ཡིན་ཏེ། ཊཱིཀ་ཆེན་ལས་ཉོན་
མོངས་ཐམས་ཅད་མ་ཟད་བར་དུ་ཤེས་སྒྲིབ་མི་སྤོང་བའི་ཕྱིར། ཤེས་སྒྲིབ་ནི་དག་པ་ས་་་་་
གསུམ་གྱི་སྐབས་སུ་སྤོང་ངོ༌། །ཞེས་གསུངས་པའི་ཕྱིར། དེས་ན་ཐོག་མར་ཁྱེད་ལ་འདི་འདྲི་
བར་བྱ་སྟེ། ཉན་ཐོས་དགྲ་བཅོམ་ཐེག་ཆེན་དུ་ཞུགས་པའི་ས་བདུན་པ་མན་ཆད་དུ་སྤོ་་་་
རྒྱུའི་ཤེས་སྒྲིབ་དེ་གང་ཡིན། གལ་ཏེ་བདག་འཛིན་ཀུན་བརྟགས་ལྟ་བུ་ཉན་ཐོས་དགྲ་་་་་
252



བཅོམ་ཐེག་ཆེན་ལམ་དུ་ཞུགས་པའི་མཐོང་ལམ་བར་ཆད་མེད་ལམ་གྱི་ངོ་སྐལ་གྱི་སྤང་་་་་
བྱར་གྱུར་པའི་ཤེས་སྒྲིབ་དང་། བདེན་འཛིན་ལྷན་སྐྱེས་རྣམས་དེ་འདྲའི་ས་བདུན་པ་མན་
ཆད་ཀྱི་སྒོམ་ལམ་བར་ཆད་མེད་ལམ་གྱི་ངོ་སྐལ་གྱི་སྤང་བྱར་གྱུར་པའི་ཤེས་སྒྲིབ་ཡིན་ནོ། །
ཞེ་ན། ཐལ་འགྱུར་བའི་གཞུང་ལ་ཐོས་བསམ་མ་བྱས་པ་རྣམས་ལ་ལན་འདི་འདྲ་བ་ཅིག་་་
ལས་འོང་ས་ག་ན་ཡོད། དེ་ལྟར་ན་ཁོ་བོའི་རིགས་པ་འདི་རྣམས་ལ་ལེགས་པར་ལན་ཐོབ་་
ཅིག བདེན་འཛིན་ཤེས་སྒྲིབ་མིན་པར་ཐལ། དེ་ཉོན་སྒྲིབ་ཡིན་པའི་ཕྱིར། དེར་ཐལ། ཉན་་
ཐོས་དགྲ་བཅོམ་པས་བདེན་འཛིན་མ་ལུས་པར་སྤངས་པའི་ཕྱིར། མ་གྲུབ་ན། དེར་ཐལ།
ཉན་ཐོས་དགྲ་བཅོམ་པས་གང་ཟག་གི་བདག་འཛིན་མ་ལུས་པར་སྤངས་པ་གང་ཞིག གང་
ཟག་གི་བདག་འཛིན་དེ་བདེན་འཛིན་ཡིན་པའི་ཕྱིར། རྟགས་དང་པོ་ངེད་རང་རྣམས་་་་་
མཐུན་གྲུབ་ཡིན། གཉིས་པ་མ་གྲུབ་ན། གང་ཟག་གི་བདག་འཛིན་དེ་བདག་འཛིན་ཡིན་་་
པར་ཐལ། གང་ཟག་བདེན་པར་འཛིན་པའི་བློ་དེ་གང་ཟག་གི་བདག་འཛིན་ཡིན་པའི་ཕྱིར།
མ་གྲུབ་ན། དེར་ཐལ། གང་ཟག་བདེན་པས་སྟོང་པ་དེ་གང་ཟག་གི་བདག་མེད་ཕྲ་མོར་་་་་
འཇོག་རིཊ་པའི་ཕྱིར། མ་གྲུབ་ན་དེར་ཐལ། འཇུག་འགྲེལ་ལས། གཟུགས་ལ་སོགས་པའི་་་
རང་གི་ངོ་བོ་ལ་དམིགས་པས་ཕྱིན་ཅི་ལོག་ཏུ་གྱུར་པའི་ཕྱིར། གང་ཟག་གི་བདག་མེད་པ་་
རྟོགས་པར་ཡང་མི་འགྱུར་ཏེ། བདག་ཏུ་གདགས་པའི་རྒྱུ་ཕུང་པོ་ལ་དམིགས་པའི་ཕྱིར། །
ཞེས་ཕུང་པོ་བདེན་གྲུབ་ཏུ་སྒྲོ་འདོགས་པ་དེ་སྲིད་དུ་གང་ཟག་གི་བདག་མེད་རྟོགས་མི་་་་
ནུས་པར་བཤད་པའི་ཕྱིར། འདི་ཡང་རྗེ་ཙོང་ཁ་པའི་ལེགས་བཤད་ཐུན་མོང་མིན་པ་་་་་
གཅིག་ཡིན་ཏེ། རྗེ་རེད་མདའ་བ་ལྟ་བུས་ཀྱང་ཐལ་འགྱུར་བའི་ལུགས་ལ་བདེན་འཛིན་་་་
ཉོན་སྒྲིབ་ཡིན་པ་དགོངས་ཀྱང་། གང་ཟག་གི་བདག་མེད་འཇོག་ཚུལ་ཐུན་མོང་མིན་པ་་་་
ཡོད་པ་མ་དགོངས་པར་གྲཊ་པ་ལྟར་རོ། །དེས་ན་ཐལ་འགྱུར་འདི་ལ་འཇུག་འགྲེལ་དང་་་
བསྟུན་པའི་ལན་ཞིག་འདེབས་རྒྱུ་ཡོད་དམ་མེད། ཡོད་ན་གང་ཡིན་སྨྲོས། མེད་ན་ཐལ་་་་་
འགྱུར་བའི་ལུགས་འཛིན་ཆེན་པོ་རྗེ་ཙོང་ཁ་པ་ལ་དགག་པ་འདི་ལྟ་བུ་བྱེད་པའི་རྒྱུ་མཚན་
གང་ཡིན། དེ་བཞིན་དུ་རིན་ཆེན་འཕྲེང་བར། ཇི་སྲིད་ཕུང་པོར་འཛིན་ཡོད་པ། །དེ་སྲིད་དེ་
253



ལ་ངར་འཛིན་ཡོད། །ངར་འཛིན་ཡོད་ན་ཡང་ལས་ཏེ། །དེ་ལས་ཀྱང་ནི་སྐྱེ་བ་ཡིན། །ཞེས་་་
ཕུང་པོ་བདེན་གྲུབ་ཏུ་སྒྲོ་འདོགས་པ་ཇི་སྲིད་ཡོད་པ་དེ་སྲིད་དུ་ངར་འཛིན་ལྷན་སྐྱེས་ཡོད་
ལ། དེ་ཡོད་ན་དེའི་དབང་གིས་ལས་བསགས་ནས་འཁོར་བར་སྐྱེ་བ་ལེན་པར་འགྱུར། ཞེས་
པའི་གཞུང་འདི་ཀླུ་སྒྲུབ་ཀྱི་གཞུང་ཡིན་ནམ། མུ་སྟེགས་ཀྱི་གཞུང་ཡིན་ཁྱེད་རང་མཁས་པ་
རྣམས་ལ་དྲིས། གཞན་ཡང་། སྟོང་ཉིད་བདུན་ཅུ་པ་ལས། རྒྱུ་དང་རྐྱེན་ལས་སྐྱེས་དངོས་་་
རྣམས། །ཡང་དག་པར་ནི་རྟོག་པ་གང་། །དེ་ནི་སྟོན་པས་མ་རིག་གསུངས། །དེ་ལས་ཡན་་་་
ལག་བཅུ་གཉིས་འབྱུང༌། །ཞེས་རྒྱུ་རྐྱེན་ལས་སྐྱེས་པའི་དངོས་པོ་རྣམས་ཡང་དག་པར་རྟོག་
པ་སྟེ། བདེན་པར་འཛིན་པ་སྟོན་པས་འཁོར་བའི་རྩ་བར་གྱུར་བའི་མ་རིག་པར་གསུང་ལ།
དེ་ལྟར་གསུངས་པ་ལྟར་ཡིན་པའི་རྒྱུ་མཚན་དུ། བདེན་འཛིན་དེ་ལས་ཁོ་རང་གི་རིགས་་་་
འདྲ་ཕྱི་མའི་ཆོས་ཀྱི་བདག་འཛིན་དང་། གང་ཟག་བདེན་པར་འཛིན་པའི་མ་རིག་པ་ལ་་་
སོགས་པ་ཡན་ལག་ལྷག་མ་བཅུ་གཉིས་འབྱུང་བར་གསུངས་འདུག་པས། ཆོས་ཀྱི་བདག་
འཛིན་ཉོན་སྒྲིབ་ཡིན་ནམ། ཤེས་སྒྲུབ་ཡིན་ཁོ་བོ་ཅག་ལ་ནི་དོགས་པ་མེད། ཁྱེད་གཞུང་དེ་
རྣམས་ལ་གང་ཟེར་རྒྱུ་ཡིན་པ་འདུག་ཐུགས་བསམ་ཐོང་མཛོད། ཁོ་བོ་ཅག་གི་ལུགས་ལ་་་
བདག་འཛིན་གཉིས་ཀ་འཁོར་བའི་རྩ་བར་འགྱུར་པའི་མ་རིག་པ་ཡིན་ཀྱང་། འཁོར་བའི་
རྩ་བ་མི་མཐུན་པ་གཉིས་ཡོད་པར་ཐལ་བའི་སྐྱོན་མེད་དེ། བདག་འཛིན་གཉིས་ལ་འཛིན་
སྟངས་མི་འདྲ་བའི་ཁྱད་པར་མེད་པའི་ཕྱིར། ལུགས་འདིའི་ཕྱོགས་མཐོང་ཙམ་ཞིག་གོ། །
རྫོགས་པར་མ་གོ་བའི་རྟགས་སུ། ཁྱེད་རང་གི་འོག་ཏུ། བདེན་འཛིན་བློ་ལ་སྲིད་པའི་ཡན་
ལག་གིས། །བསྡུས་དང་མ་བསྡུས་གཉིས་སུ་ཟླ་བས་བཤད། །བདེན་འཛིན་མ་ལུས་སྲིད་པའི་
ཡན་ལག་ཏུ། །འཆད་པ་དེ་ཡང་ཟླ་བའི་གཞུང་མ་ཡིན། །ཞེས་ངེད་ལ་ཁས་ལེན་མེད་ཅིང༌།
ཁྱེད་རང་ལ་ནང་འགལ་བླ་ན་མེད་པ་ཡོད་པའི་ཐལ་འགྱུར་ཞིག་འཕངས་འདུག་པ། ལན་
འོག་ཏུ་བཤད་པར་བྱའོ། །གཞན་ཡང་། བདེན་འཛིན་ཉོན་སྒྲིབ་ཡིན་པ་ནི་སྐབས་དུ་མར་
གསུངས་ཏེ། འཇུག་འགྲེལ་ལས། དེ་ཡང་ཉན་ཐོས་དང་རང་སངས་རྒྱས་དང་བྱང་ཆུབ་་་
སེམས་དཔའ་ཉོན་མོངས་པ་ཅན་གྱི་མ་རིག་པ་སྤངས་པ་འདུ་བྱེད་གཟུགས་བརྙན་ལ་་་་་
254



སོགས་པའི་ཡོད་པ་ཉིད་དང་འདྲ་བར་གཟིགས་པ་རྣམས་ལ་ནི་བཅོས་མའི་རང་བཞིན་་་་
ཡིན་གྱི་བདེན་པ་ནི་མིན་ཏེ། བདེན་པར་མངོན་པར་རློམ་པ་མེད་པའི་ཕྱིར། ཞེས་ཉན་རང་
དགྲ་བཅོམ་པ་དང་དག་ས་ལ་གནས་པའི་བྱང་སེམས་ཀྱིས་བདེན་འཛིན་སྤངས་པར་་་་་
བཤད་ཅིང་། དེ་བཞིན་དུ་བཞི་བརྒྱ་པའི་འགྲེལ་པ་ལས་ཀྱང་བཤད་དེ། དེ་ཉིད་ལས། རྣམ་
པར་ཤེས་པ་དངོས་པོའི་ངོ་བོ་ལྷག་པར་སྒྲོ་འདོག་པར་བྱེད་པ། ཉོན་མོངས་པ་ཅན་གྱི་མི་་
ཤེས་པའི་དབང་གིས་དངོས་པོ་རྣམས་ལ་ཆགས་པ་དང་ལྡན་ཞིང་། འཁོར་བར་འཇུག་་་་
པའི་ས་བོན་དུ་གྱུར་བ་རྣམ་པ་ཐམས་ཅད་དུ་འགགས་པ་ལས་འཁོར་བ་འགགས་པ་རྣམ་
པར་གཞག་གོ། །ཞེས་བསྟན་པའི་ཕྱིར་བཤད་པ། སྲིད་པའི་ས་བོན་རྣམ་ཤེས་ཏེ། །ཡུལ་་་་
རྣམས་དེ་ཡི་སྤྱོད་ཡུལ་ལོ། །ཡུལ་ལ་བདག་མེད་མཐོང་ན་ནི། །སྲིད་པའི་ས་བོན་འགག་པར་
འགྱུར། །ཇི་སྐད་བཤད་པའི་ཚུལ་གྱིས་རང་བཞིན་མེད་པར་མཐོང་བས་ཆགས་པའི་རྒྱུ་་་་
སྲིད་པའི་ས་བོན་དུ་གྱུར་པ་རྣམ་པ་ཐམས་ཅད་དུ་ལོག་པ་ལས་ཉན་ཐོས་དང་རང་སངས་
རྒྱས་དང་མི་སྐྱེ་བའི་ཆོས་ལ་བཟོད་པ་ཐོབ་པའི་བྱང་ཆུབ་སེམས་དཔའ་རྣམས་ལ་འཁོར་
བ་བཟློག་པར་རྣམ་པར་བཞག་གི །གསུངས་པའི་ཕྱིར། དེ་བཞིན་དུ་བཞི་བརྒྱ་པ་ལས། ལུས་
ལ་ལུས་དབང་ཇི་བཞིན་དུ། །གཏི་མུག་ཀུན་ལ་གནས་གྱུར་ཏེ། །དེ་ཕྱིར་ཉོན་མོངས་ཐམས་
ཅད་ཀྱང་། །གཏི་མུག་བཅོམ་པས་བཅོམ་པར་འགྱུར། །ཞེས་དང་། རིགས་པ་དྲུག་ཅུ་པ་ལས།
གནས་དང་བཅས་པའི་སེམས་ལྡན་ལ། །ཉོན་མོངས་དུག་ཆེན་ཅིས་མི་འབྱུང་། །ཞེས་བདེན་
འཛིན་ཉོན་སྒྲིབ་ཏུ་སྟོན་པའི་གཞུང་མཐའ་ཡས་མོད་ཀྱང་། མང་བར་འགྱུར་བས་དེ་ཙམ་
ལས་མ་སྤྲོས་སོ། །དེས་ན་ཐལ་འགྱུར་བའི་ལུགས་ལ་ས་བདུན་པ་མན་ཆད་དུ་ངོ་སྐལ་གྱི་་་
སྤང་བྱར་གྱུར་པའི་ཤེས་སྒྲིབ་དང་། མཐོང་སྤང་ཤེས་སྒྲིབ་སོགས་ཁས་མི་ལེན་པའི་རྒྱུ་་་་་
མཚན་ཡོད་དེ། ཉན་ཐོས་དགྲ་བཅོམ་ཐེག་ཆེན་ལམ་དུ་ཞུགས་པ་རྣམས་ཀྱིས་ས་བདུན་པ་
མན་ཆད་ཀྱི་ངོ་སྐལ་གྱི་སྒྲིབ་པ་སྤངས་ཟིན་ཅིང་། བདེན་འཛིན་ཀུན་བརྟགས་དང་ལྷན་་་་
སྐྱེས་གང་ཞིག་ཡིན་ཐམས་ཅད་ཤེས་སྒྲིབ་མིན་པར་ཉོན་སྒྲིབ་ཡིན་པའི་ཕྱིར། དེས་ན་ཁྱོད་
ཀྱིས། དགྲ་བཅོམ་ཐེག་པ་ཆེན་པོར་ཞུགས་པ་ན། །མཐོང་དང་སྒོམ་པར་བཅས་པའི་ས་་་་་
255



བདུན་དུ། །སྤང་བར་བྱ་དང་གཉེན་པོའི་རིམ་པ་ཀུན། །མེད་པར་འདོད་པའི་ཐལ་འགྱུར་
ལུགས་མཆོག་མཚར། །ཞེས་པའི་བཞད་གད་ནི་ཁྱེད་རང་ལ་འབྱུང་བ་ཡིན་ཏེ། དམན་པའི་
དགྲ་བཅོམ་རྣམས་ཀྱིས་རང་ལམ་དུ། །བདེན་འཛིན་སྤངས་ཀྱང་སླར་ཡང་ཐེག་ཆེན་དུ། །
ཞུགས་པའི་ཚེ་ན་ལྡབས་ནས་སྤོང་དགོས་པའི། །སྤང་གཉེན་རིམ་པ་འདི་ཀུན་ངོ་མཚར་ཆེ།།
ཞེས་བརྗོད་པར་བྱ་བ་ཡིན་པའི་ཕྱིར། རྗེ་ཉིད་ཀྱི་ལུགས་འཛིན་ཆེན་པོ་ཁ་ཅིག་གིས། འཇུག་
ཤེས་དྲུག་ལ་ཡུལ་རང་གི་མཚན་ཉིད་ཀྱིས་གྲུབ་པར་སྣང་བ་སྣང་བ་ལྟར་དུ་གྲུབ་པ་འཐད་
སྙམ་པའི་བློ་ས་བོན་དང་བཅས་པ་མཐོང་སྤང་ཤེས་སྒྲིབ་ཡིན་གསུང་བ་དང་ཡང་མཁས་་
པ་ཁ་ཅིག་གིས། མཐོང་སྤང་ཤེས་སྒྲིབ་ཡོད་དེ། མཐོང་སྤང་དུ་གྱུར་པའི་ཐོགས་པའི་སྒྲིབ་པ་
ཡོད་པའི་ཕྱིར། དེར་ཐལ། ཐེག་ཆེན་མཐོང་ལམ་རྣམ་གྲོལ་ལམ་དེ་རང་གི་ངོ་སྐལ་གྱི་ཆགས་
ཐོགས་དམན་གསུམ་གྱི་སྒྲིབ་པ་ལས་གྲོལ་བའི་ཕྱིར། ཞེས་གསུངས་ཤིང་། ཁྱེད་ཀྱིས་ཀྱང་་་་
དབུ་མ་རྣམ་ངེས་ཞེས་པ་དེར་རྒྱུད་བླའི་གཞུང་དྲངས་ཏེ། དེའི་རྗེས་ཟློས་བྱས་འདུག་པ།
ལན་ཕྱོགས་གཅིག་ཏུ་བཤད་ན། སྤྱིར་ཐེག་ཆེན་གྱི་དགེ་འདུན་དཀོན་ཅོག་ལ་རྒྱུད་བླ་མར།
ཇི་ལྟར་ཇི་སྙེད་ནང་གི་ནི། །ཡེ་ཤེས་གཟིགས་པ་དག་པའི་ཕྱིར། །བློ་ལྡན་ཕྱིར་མི་ལྡོག་པའི་
ཚོགས། །བླ་མེད་ཡོན་ཏན་དང་ལྡན་ཉིད། །ཅེས་ཡོན་ཏན་བརྒྱད་དང་ལྡན་པ་ཅིག་བཤད་
མོད་ཀྱང་། ཐེག་ཆེན་གྱི་དགེ་འདུན་དཀོན་ཅོག་གང་ཡིན་ལ་ཡོན་ཏན་བརྒྱད་ལྡན་དགོས་
པ་ནི་མ་ཡིན་ཏེ། ས་བདུན་པ་མན་ཆད་ཀྱི་དགེ་འདུན་དཀོན་ཅོག་ལ་གྲོལ་བའི་ཡོན་ཏན་་
གསུམ་མ་ཚང་བའི་ཕྱིར་ཏེ། དེ་ཐོགས་པའི་སྒྲིབ་པ་ལས་གྲོལ་བའི་ཡོན་ཏན་དང་མི་ལྡན་་་་
པའི་ཕྱིར། དེས་ན་གཞུང་འདི་ནི་ས་བརྒྱད་པ་ཡན་ཆད་ཀྱི་དགེ་འདུན་དཀོན་ཅོག་གི་ཡོན་
ཏན་འཆད་པའི་དབང་དུ་བྱས་པ་ཡིན་ཏེ། བློ་ལྡན་ཕྱིར་མི་ལྡོག་པའི་ཚོགས། །བླ་མེད་ཡོན་
ཏན་དང་ལྡན་ཉིད། །ཅེས་དང་། དོན་བསྡུར་ཡང་། འཕགས་པ་ཕྱིར་མི་ལྡོག་པ་ནི། །ལུས་་་
ཅན་ཀུན་གྱི་སྐྱབས་ཡིན་ནོ། །ཞེས་ཕྱིར་མི་ལྡོག་པའི་ས་བརྒྱད་པ་ཐོབ་ནས་གྲོལ་བའི་ཡོན་་
ཏན་གསུམ་ཀ་ཐོབ་པར་བཤད་པའི་ཕྱིར་སྔོན་མེད་པའི་ལེགས་པར་བཤད་པའོ། །དེ་ལྟ་ན་
ཡང་དགྲ་བཅོམ་ཐེག་པ་ཆེན་པོར་ཞུགས་པའི་ས་བདུན་པ་མན་ཆད་དུ་སྤང་གཉེན་གྱི་་་་
256



རྣམ་གཞག་མེད་པར་ཐལ་བའི་སྐྱོན་མེད་དེ། ཉན་ཐོས་དགྲ་བཅོམ་ཐེག་ཆེན་ལམ་དུ་་་་
ཞུགས་པའི་ཚེ་ས་བདུན་པ་མན་ཆད་དུ་རྗེས་ཐོབ་ཏུ་བསོད་ནམས་ཀྱི་ཚོགས་ལ་གཙོ་བོར་
སློབ་ཅིང་། མཉམ་གཞག་ཏུ་སྟོང་ཉིད་ལ་རྩེ་གཅིག་ཏུ་མཉམ་པར་འཇོག་པ་སོགས་མཉམ་
གཞག་དང་རྗེས་ཐོབ་སྤེལ་མར་བསྒོམ་པ་ཡིན་པའི་ཕྱིར། འོན་ཀྱང་དེ་འདྲའི་མཉམ་གཞག་
ལ་བར་ཆད་མེད་ལམ་དང་རྣམ་གྲོལ་ལམ་གྱི་ཐ་སྙད་མི་བྱེད་དེ། ཉན་ཐོས་དགྲ་བཅོམ་ཐེག་
ཆེན་ལམ་དུ་ཞུགས་པའི་ས་བདུན་པ་མན་ཆད་དུ་ངོ་སྐལ་གྱི་སྤང་བྱ་སྤོང་རྒྱུ་གང་ཡང་མེད་
པའི་ཕྱིར། དཔེར་ན་ཉན་ཐོས་དགྲ་བཅོམ་ཐེག་ཆེན་ལམ་དུ་ཞུགས་པའི་ཚོགས་སྦྱོར་གཉིས་
ཀྱི་གནས་སྐབས་སུ། ངོ་སྐལ་གྱི་སྒྲིབ་པའི་ས་བོན་སྤོང་རྒྱུ་མེད་ཀྱང་སྤང་གཉེན་གྱི་རྣམ་་་་
གཞག་ཁས་ལེན་པ་བཞིན་ནོ། །དེས་ན་དགྲ་བཅོམ་ཐེག་པ་ཆེན་པོར་ཞུགས་པའི་ས་བདུན་
པ་མན་ཆད་དུ། ཤེས་སྒྲིབ་སྤོང་ཕྱིར་དུ་བསོད་ནམས་ཀྱི་ཚོགས་ལ་བསླབས་པས་རྒྱུད་སྨིན་
པར་བྱས་ནས། ས་བརྒྱད་པ་ཐོབ་པ་ན་ཤེས་སྒྲིབ་སྤོང་བའི་འགོ་འཛུགས་པ་ཡིན་ཏེ། གཉེན་
པོ་སྟོང་ཉིད་རྟོགས་པའི་ཤེས་རབ་ཀྱི་སྤང་བྱ་ཤེས་སྒྲིབ་ཀྱི་གཉེན་པོ་བྱེད་པ་ལ་བསོད་་་་་་
ནམས་ཀྱི་ཚོགས་རྒྱ་ཆེན་པོ་ལ་བསླབས་པ་ཞིག་དགོས་པའི་ཕྱིར་རོ། །ཐེག་པ་ཆེན་པོའི་་་་
རིགས་ཅན་གྱིས་ཐོག་མར་ཉོན་སྒྲིབ་སྤངས་ནས། དེ་ནས་ཤེས་སྒྲིབ་སྤོང་བ་འདི་ལ་གནད་
ཁྱད་པར་ཅན་ཡོད་དེ། དཔེར་ན་སྔགས་ཀྱི་སྐབས་སུ་རིམ་པ་བཞི་པའི་དོན་གྱི་འོད་གསལ་
གྱིས་ཉོན་སྒྲིབ་ཟད་པར་སྤངས་ནས། དེའི་རྗེས་སུ་དག་པའི་སྒྱུ་ལུས་ཐོབ་ནས་ཤེས་སྒྲིབ་་་་
སྤོང་བའི་འགོ་རྩོམ་པ་བཞིན་ནོ། །དེའི་རྗེས་སུ་ཡང་། ཁྱེད་ཀྱིས། བདག་འཛིན་གཉིས་དང་
དེས་བསྐྱེད་ཉེས་པའི་ཚོགས། །མ་ལུས་ཉོན་མོངས་སྒྲིབ་པར་ཁས་བླངས་ནས། །ཤེས་བྱའི་་
སྒྲིབ་པ་གཟུང་དུ་མེད་པ་ཡི། །ཐལ་འགྱུར་ལུགས་མཆོག་འདི་ཡང་ངོ་མཚར་ཆེ། །ཞེས་སྨྲས་
འདུག་པ། བདག་འཛིན་གཉིས་ཉོན་མོངས་པའི་སྒྲིབ་པར་ཁས་བླངས་མོད། དེས་བསྐྱེད་་་
པའི་ཉེས་པའི་ཚོགས་ཐམས་ཅད་ཉོན་སྒྲིབ་ཏུ་རྗེའི་གསུང་རབ་ག་ན་ཁས་བླངས་འདུག་་་་
ཁྱོད་ཀྱིས་སྟོན་ཅིག དེས་ན་བདག་འཛིན་གཉིས་ཀྱིས་བསྐྱེད་པའི་ཉེས་པའི་ཚོགས་ལ་ཉོན་
མོངས་པའི་ས་བོན་དང་། བདག་འཛིན་གཉིས་ཀྱི་བག་ཆགས་སོགས་དུ་མ་ཡོད་ལ། བག་་
257



ཆགས་ཀྱི་ཚོགས་རྣམས་ཤེས་སྒྲིབ་ཏུ་ཁས་ལེན་པར་ཡང་ཡང་གསུངས་པ་ད་དུང་མ་གོ་་་་
འདུག་པས་བཤད་པར་བྱ་སྟེ། དེ་ཡང་འཇུག་འགྲེལ་སོགས་སུ་ཤེས་སྒྲིབ་ངོས་འཛིན་པ་ན། །
ཤེས་སྒྲིབ་ལ་ལྷན་སྐྱེས་དང་མངོན་གྱུར་བ་གཉིས་སུ་དབྱེ་ནས། ཤེས་སྒྲིབ་ལྷན་སྐྱེས་ནི་ཉོན་
མོངས་པའི་བག་ཆགས་དང་། ཤེས་སྒྲིབ་མངོན་གྱུར་བ་ནི་བག་ཆགས་དེས་བསྐྱེད་པའི་་་་
གཉིས་སྣང་འཁྲུལ་པའི་ཆ་ལ་བཤད་པའི་ཕྱིར། དེ་ལྟར་ཡང་འཇུག་འགྲེལ་ལས། དེ་ལ་མ་་
རིག་པའི་བག་ཆགས་ནི་ཤེས་བྱ་ཡོངས་སུ་གཅོད་པའི་གེགས་སུ་གྱུར་པ་ཡིན་ལ། འདོད་་་
ཆགས་ལ་སོགས་པའི་བག་ཆགས་ཡོད་པ་ནི་ལུས་དང་ངག་གིས་འཇུག་པ་དེ་ལྟ་བུའི་རྒྱུ་་་
ཡང་ཡིན་ཏེ། མ་རིག་པ་དང་འདོད་ཆགས་ལ་སོགས་པའི་བག་ཆགས་དེ་ཡང་རྣམ་པ་་་་་
ཐམས་ཅད་མཁྱེན་པ་དང་སངས་རྒྱས་ཁོ་ན་ལ་ལྡོག་པར་འགྱུར་གྱི་གཞན་དག་ལ་ནི་མ་་་
ཡིན་ནོ། །ཞེས་གསུངས་ཤིང་། དེའི་དོན་འཆད་པ་ན་འཇུག་པའི་ཊཱིཀ་ཆེན་དུ་ཡང་ཞེས་་་
པས་ཆགས་སོགས་ཀྱི་བག་ཆགས་ཤེས་བྱ་གཅོད་པའི་གེགས་སུ་ཡང་བསྟན་པས་ཉོན་་་་་་
མོངས་པའི་བག་ཆགས་རྣམས་ཤེས་སྒྲིབ་ཡིན་ཏེ། དེའི་འབྲས་བུ་གཉིས་སྣང་འཁྲུལ་པའི་ཆ་
ཐམས་ཅད་ཀྱང་དེར་བསྡུའོ། །ཞེས་གསུངས་པའི་ཕྱིར། དེས་ན་འཇུག་པ་རྩ་འགྲེལ་དུ།
མཐོང་སྤང་ཤེས་སྒྲིབ་དང་བདེན་འཛིན་ཤེས་སྒྲིབ་ཏུ་སྟོན་པའི་བཤད་པ་ཟུར་ཙམ་ཡང་་་་
མེད་པས། བདེན་འཛིན་ཤེས་སྒྲིབ་མ་ཡིན་ན་ཤེས་སྒྲིབ་མེད་དགོས་ཞེས་ཟེར་བ་ནི། ཟླ་བ་
གྲོགས་པ་ལ་རྒོལ་བའོ། །ལར་ཕྱོགས་སྔ་མས་གང་ཁས་བླངས་རྒྱུས་མེད་པར་དགག་པ་བྱེད་
པ་ནི། ཀྱེ་མ་འཕོངས་པའི་རྒྱུ་ཉིད་དོ། །ཞེས་གསུངས་པ་དེའོ། །དེས་ན་ཐལ་འགྱུར་བའི་་་་
ལུགས་ལ་བདག་འཛིན་གཉིས་ཀྱི་བག་ཆགས་ཤེས་སྒྲིབ་ཡིན་ཞེས་གསུང་བཞིན་དུ། ཤེས་་་
བྱའི་སྒྲིབ་པ་གཟུང་དུ་མེད་པ་ཡི། །ཐལ་འགྱུར་ལུགས་མཆོག་འདི་ཡང་ངོ་མཚར་ཆེ། །ཞེས་
བསྙོན་གཏམ་མང་དུ་སྨྲས་འདུག་པ་འདི་ལ་དགོས་པ་ཅི་འདྲ་ཞིག་ཡོད། དེའི་རྗེས་སུ།
གཉེན་པོའི་ཚོགས་རྣམས་མ་ལུས་གཅིག་བསྡུས་ནས། །གཞོམ་པར་སྨྲ་བའི་ཉོན་མོངས་་་་་
གཞོམ་ལ་སྒྲིམས། །ཤིན་ཏུ་བརྒལ་དཀའི་ཤེས་བྱའི་སྒྲིབ་པ་ལ། །གཉེན་པོས་གཟུང་དུ་མེད་
པ་ཤིན་ཏུ་མཚར། །ཞེས་སྨྲས་འདུག་པ། རྐང་པ་དང་པོ་གཉིས་ཀྱི་དོན་གང་ཡིན། ས་བདུན་
258



པ་མན་ཆད་དུ་ཤེས་སྒྲིབ་དང་ཉོན་སྒྲིབ་ཀྱི་གཉེན་པོའི་ཚོགས་ཐམས་ཅད་བསྡུས་ནས།།
ཉོན་མོངས་གཞོམ་པ་ལ་སྒྲིམས། ཞེས་པའི་དོན་ཡིན་ནམ། ས་བདུན་པ་མན་ཆད་དུ་ཉོན་་
སྒྲིབ་ཀྱི་གཉེན་པོ་མ་ལུས་པ་བསྡུས་ནས་ཉོན་མོངས་གཞོམ་པ་ལ་སྒྲིམས་ཞེས་པའི་དོན་་་་་
གང་ཡིན། དང་པོ་ལྟར་ན་མི་འཐད་དེ། ས་བདུན་པ་མན་ཆད་དུ་ཤེས་སྒྲིབ་ཀྱི་གཉེན་པོ་་་
བར་ཆད་མེད་ལམ་ཁས་མ་བླངས་པའི་ཕྱིར། གཉིས་པ་ལྟར་ན། ས་དང་པོ་ནས་བདུན་པའི་
བར་གྱི་བར་ཆད་མེད་ལམ་རྣམས་ཀྱི་ཉོན་སྒྲིབ་གཙོ་བོར་མི་སྤོང་ཡང་། ཉོན་སྒྲིབ་མ་སྤངས་
པར་ཤེས་སྒྲིབ་སྤོང་མི་ནུས་པས་ཤེས་སྒྲིབ་སྤོང་བའི་ཡན་ལག་ཏུ་ཉོན་སྒྲིབ་སྤོང་བ་ལ་་་་་་
བརྩོན་པ་ཙམ་ཡིན་པས་སྐྱོན་དེ་དག་མེད་དོ། །ཤིན་ཏུ་བརྒལ་དཀའི་ཤེས་བྱའི་སྒྲིབ་པ་ལ། །
གཉེན་པོ་ངོས་གཟུང་མེད་པ་ཤིན་ཏུ་མཚར། །ཞེས་ཟེར་བ་ནི་ཁྱེད་མིག་དང་རྣ་བ་མེད་ན་
རྗེ་ཙོང་ཁ་པའི་ཡིག་ཆ་མཐོང་མ་མྱོང་ན་ནི། འདི་འདྲའི་དགག་པ་བྱེད་དོན་ཡང་མེད་དེ། །
ཊཱིཀ་ཆེན་དགོངས་པ་རབ་གསལ་ལས། ཉོན་མོངས་ཐམས་ཅད་མ་ཟད་བར་དུ་ཤེས་སྒྲིབ་་
མི་སྤོང་བའི་ཕྱིར། ཤེས་སྒྲིབ་ནི་དག་པ་ས་གསུམ་གྱི་སྐབས་སུ་སྤོང་ངོ༌། །ཞེས་གསུངས་པ་་
འདི་མཐོང་བཞིན་དུ། ཤིན་ཏུ་བརྒལ་དཀའ་ཤེས་བྱའི་སྒྲིབ་པ་ལ། །གཉེན་པོ་ངོས་གཟུང་་
མེད་པ་ཤིན་ཏུ་མཚར། །ཞེས་དགག་པ་བྱེད་རྒྱུ་ཡིན་ན། ཁྱེད་མངོན་སུམ་ལ་བསྙོན་པ་ལ་་་
ཞུགས་འདུག་པས། ཁོ་བོ་ཅག་ནི་སྨྱོན་པ་དང་ལྷག་ཅིག་རྩོད་པར་མི་བྱེད་དོ། །དེས་ན་ཁྱེད་
ལ་གོ་བཤད་མ་བྱས་ན་མི་དགོངས་པ་ཅིག་འདུག་པས། བཤད་པར་བྱ་སྟེ། དེ་ཡང་གཉེན་
པོ་སྟོང་ཉིད་རྟོགས་པའི་ཤེས་རབ་ཀྱིས་སྤང་བྱ་ཤེས་སྒྲིབ་ཀྱི་གཉེན་པོ་བྱེད་པ་ལ་བསོད་་་་
ནམས་ཀྱི་ཚོགས་རྒྱ་ཆེན་པོ་ཞིག་གྲོགས་སུ་དགོས་པས་ས་བདུན་པ་མན་ཆད་དུ་བསྐལ་པ་
གྲངས་མེད་པ་གཉིས་ཀྱི་བར་དུ་བསོད་ནམས་ཀྱི་ཚོགས་རྒྱ་ཆེན་པོ་བསགས་ནས་ས་བརྒྱད་
པ་ཐོབ་པ་ན་ཤེས་སྒྲིབ་སྤོང་བའི་འགོ་རྩོམ་པ་ཡིན་ལ། དེ་ནས་ཡང་བསྐལ་པ་གྲངས་མེད་་
པ་གཅིག་གིས་ཡེ་ཤེས་ཀྱི་ཚོགས་བསྒོམས་ནས་ཤེས་སྒྲིབ་སྤོང་བར་བྱེད་པ་ཡིན་པས་ཤེས་་་
སྒྲིབ་ཀྱི་གཉེན་པོ་ལ་ངོས་གཟུང་མེད་པ་ཨེ་ཡིན་པར་འདུག དེ་ཕྱིར་རྗེ་ཙོང་ཁ་པས་ཉོན་་་
མོངས་ཐམས་ཅད་མ་ཟད་བར་དུ་ཤེས་སྒྲིབ་མི་སྤོང་བའི་ཕྱིར། ཤེས་སྒྲིབ་ནི་དག་པ་ས་་་་་
259



གསུམ་གྱི་སྐབས་སུ་སྤོང་ངོ༌། །ཞེས་ལེཊ་པར་བཤད་པ་བཀའ་སྩལ་པ་ཡིན་ནོ། །དེས་ན་ཉན་
ཐོས་དགྲ་བཅོམ་ཐེག་ཆེན་ལམ་དུ་ཞུགས་པའི་ཚེ་ན་ཡང་། བདེན་འཛིན་ནི་ཐེག་དམན་གྱི་
གནས་སྐབས་སུ་སྤངས་ཟིན། ཤེས་སྒྲིབ་སྤོང་བ་ལ་བསྐལ་པ་གྲངས་མེད་གཉིས་ཀྱི་བསོད་་
ནམས་ཀྱི་ཚོགས་གྲོགས་སུ་དགོས་པས། ཐོག་མར་ཚོགས་སྦྱོར་གྱི་གནས་སྐབས་སུ་ཡང་། །
བསོད་ནམས་ཀྱི་ཚོགས་ལ་གཙོ་བོར་སློབ་ཅིང་། དེ་ནས་མ་དག་ས་བདུན་གྱི་གནས་སྐབས་
སུ་ཡང་སྤང་བྱ་ཤེས་སྒྲིབ་དངོས་སུ་སྤོང་མི་ནུས་ཤིང་ཉོན་སྒྲིབ་སྤངས་ཟིན་པས། གཙོ་བོར་
བསོད་ནམས་ཀྱི་ཚོགས་ལ་སློབ་པ་ཡིན་ནོ། །མཉམ་གཞག་ཏུ་ཡེ་ཤེས་ཀྱི་ཚོགས་ནུས་ལྡན་དུ་
བྱ་བའི་ཕྱིར་དུ་སྟོང་ཉིད་ལ་རྩེ་གཅིག་ཏུ་མཉམ་པར་འཇོག་ཀྱང་། མཉམ་གཞག་དེ་ལ་བར་
ཆད་མེད་ལམ་དང་རྣམ་གྲོལ་ལམ་སོགས་ཀྱི་ཐ་སྙད་མི་བྱེད་དོ། །དེ་ཕྱིར་མཁས་པ་ཁ་་་་་
གཅིག་གིས། མཐོང་སྤང་ཤེས་སྒྲིབ་ཞལ་གྱིས་བཞེས་པ་དང༌། ཁ་ཅིག་དམན་ལམ་སྔོན་སོང་
གི་ས་དང་པོའི་བར་ཆད་མེད་ལམ་དེས་རྗེས་ཐོབ་ཏུ་ཡོན་ཏན་བརྒྱ་ཕྲག་བཅུ་གཉིས་་་་་་
འབྱུང་བ་ལ་གེགས་བྱེད་ཀྱི་སྒྲིབ་པའི་གཉེན་པོ་བྱེད་པས་ངོ་སྐལ་གྱིས་སྒྲིབ་པའི་གཉེན་པོ་
ཡིན་གསུང་བ་དང་། ཁ་ཅིག དགོངས་འགྲེལ་གྱི་རྒྱ་ནག་གི་འགྲེལ་ཆེན་གྱི་དགོངས་པར་་་་
བྱས་ནས། ཉན་ཐོས་དགྲ་བཅོམ་ཐེག་ཆེན་ལམ་དུ་འཇུག་པའི་ཆོས་བརྒྱད་པ་ནས་འཇུག་་་
པ་སོགས་མཁས་པ་རྣམས་ལ་བཞེད་པ་མི་འདྲ་བ་དུ་མ་བྱུང་ཡང་། དཔལ་མགོན་ཀླུ་སྒྲུབ་
ཡབ་སྲས་ཀྱི་བཞེད་པ་ནི། རྗེ་ཙོང་ཁ་པས་བཤད་པའི་འདི་ཁོ་ན་ཡིན་པས་འདི་ལས་གཞན་
དུ་དོགས་པར་མི་བྱའོ། །དེས་ན་ཐལ་འགྱུར་བའི་ལུགས་འདི་ལ་ཐེག་པ་ཆེན་པོའི་མཐོང་་་་
སྒོམ་གྱི་གནས་སྐབས་སུ་མཐོང་སྤང་ཤེས་སྒྲིབ་དང༌། མཐོང་སྤང་ཉོན་སྒྲིབ་ཅིག་ཅར་སྤོང་
བ་ནི་མི་འདོད་དེ། དཔལ་ལྡན་ཟླ་བའི་ལུགས་ལ་ཤེས་སྒྲིབ་དེ་ཉོན་སྒྲིབ་ལས་ཆེས་སྤོང་་་་་
དཀའ་བའི་རྒྱུ་མཚན་གྱིས་ཤེས་སྒྲིབ་དང་ཉོན་སྒྲིབ་ཅིག་ཅར་སྤོང་བ་དེ་འདྲ་གཏན་མི་་་་
བཞེད་པའི་ཕྱིར། ཁྱེད་ཀྱི་དམན་ལམ་སྔོན་མ་སོང་གི་བྱང་སེམས་འཕགས་པས་འདེན་་་་་
འཛིན་ལྷན་སྐྱེས་དང་གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་རྟོག་པ་ལྷན་་་་་
སྐྱེས་སོགས་ཅིག་ཅར་དུ་སྤོང་ཞིང་། བདེན་འཛིན་ཤེས་སྒྲུབ་ཏུ་ཡང་ཁས་བླངས་པའི་ཕྱིར།
260



ཤེས་སྒྲིབ་ལ་བརྒལ་དཀའ་རྒྱུ་ཅི་ཡང་མི་འདུག་པས། ཤིན་ཏུ་བརྒལ་དཀའི་ཤེས་བྱའི་སྒྲིབ་
པ་ལ། །གཉེན་པོ་ངོས་གཟུང་མེད་པ་ཤིན་ཏུ་མཚར། །ཞེས་པའི་དགག་པ་འདི་ཁྱེད་རང་ལ་
འཇུག་པའོ། །ཡང་ཁྱེད་ཀྱིས་དགག་པ་གཅིག་ལ། འཇིག་རྟེན་ལམ་གྱིས་སྲིད་པའི་རྩེ་མོ་ལ། །
ཆགས་བྲལ་བྱེད་ཅེས་སྨྲ་བ་ནང་བའི་གཞུང་། །གང་ནའང་མེད་ཅིང་སོ་སོའི་སྐྱེ་བོ་ལ། །རྣལ་
འབྱོར་མངོན་སུམ་འདོད་པ་སེར་སྐྱའི་ལུགས། །སྟོང་ཉིད་རྟོགས་པ་མེད་ན་ཕྱི་རོལ་པའི། །
དྲང་སྲོང་ཇི་བཞིན་སྲིད་པའི་རྩེ་མོ་ལ། །ཆགས་བྲལ་མེད་པར་དཔལ་ལྡན་ཟླ་བས་བཤད། །
དེ་དང་འདི་ཡིས་འགལ་བ་ཇི་ལྟར་སྤོང་། །ཟག་མེད་ལམ་གྱིས་བསྡུས་པའི་འཇིག་རྟེན་པ། །
འདི་འདྲ་འདི་ཡང་རྒྱལ་བ་གཞན་གྱི་ལུགས། །དགྲ་བཅོམ་ཆགས་བྲལ་སྔོན་སོང་ཡོད་ཅེས་
པ། །འདི་ནི་སྔོན་མེད་ཤིང་རྟའི་སྲོལ་འབྱེད་ཡིན། །ཞེས་སོགས་ཁ་ཤིན་ཏུ་ཆེན་པོའི་དགག་
པ་བྱས་འདུག་པ་ལེགས་པར་ཉོན་ཅིག ཁྱེད་ཀྱི་དོགས་པ་འདི་རྣམས་སྐྱེ་བའི་གཞི་ཊཱིཀ་་་་
ཆེན་དགོངས་པ་རབ་གསལ་ལས། མངོན་པ་ནས་བཤད་པའི་སྲིད་རྩེའི་སས་བསྡུས་པའི་་་
ཉོན་མོངས་མངོན་གྱུར་ཞི་རགས་ཀྱི་རྣམ་པ་ཅན་གྱིས་སྤོང་མི་ནུས་ཀྱང་། སྔར་བཤད་པའི་
གང་ཟག་གི་བདག་མེད་རགས་པ་རྟོགས་པའི་ལམ་ལ་གོམས་པར་བྱས་པས་སྤོང་ནུས།
ཞེས་གསུངས་པ་འདི་ལ་བརྟེན་ནས་ལོག་རྟོག་དེ་རྣམས་ཤར་བ་ཡིན་ལས་ཆེ། དེ་མིན་པའི་
དགྲ་བཅོམ་ལ་ཆགས་བྲལ་སྔོན་སོང་ཡོད་ཅེས་པ་རྗེའི་གསུང་རབ་གང་ན་འདུག་བསྟན་་་་
དགོས། གལ་ཏེ་གསུང་འདིས་དགྲ་བཅོམ་ལ་ཆགས་བྲལ་སྔོན་སོང་ཡོད་པར་བསྟན་པ་ཡིན་
ནོ། །ཞེ་ན། རང་རྟགས་དཔྱིས་ཕྱིན་པ་བསྟན་པ་ཡིན་ཏེ། ཤེས་བྱ་ཆོས་ཅན། གསུང་འདིས་་
དགྲ་བཅོམ་ལ་ཆགས་བྲལ་སྔོན་སོང་ཡོད་པར་་བསྟན་པ་མ་ཡིན་པར་ཐལ། འདིས་དགྲ་་་
བཅོམ་ལ་ཆཊ་བྲལ་སྔོན་སོང་མེད་པར་བསྟན་པ་ཡིན་པའི་ཕྱིར། དེར་ཐལ། ཆགས་བྲལ་
སྔོན་སོང་ཞེས་པ་མཐོང་ལམ་གྱི་སྔ་རོལ་དུ་ཞི་རགས་ཀྱི་རྣམ་པ་ཅན་གྱིས་ངང་གི་ཞུགས་་་
པའི་སྤང་བྱའི་གཙོ་བོ་ལ་ཆགས་པ་མངོན་གྱུར་བ་དང་བྲལ་བར་བྱས་པ་ཅིག་ལ་འཇོག་་་་
རིགས་པ་གང་ཞིག ཊཱིཀ་ཆེན་གྱི་གསུང་དེས། ཞི་རགས་ཀྱི་རྣམ་པ་ཅན་གྱི་འཇིག་རྟེན་པའི་
ལམ་གྱི་མངོན་པ་ནས་བཤད་པའི་སྲིད་རྩེའི་སས་བསྡུས་ཀྱི་ཉོན་མོངས་མངོན་གྱུར་ཡང་་་
261



སྤོང་མི་ནུས་པར་བསྟན་པའི་ཕྱིར། རྟགས་དང་པོ་མ་གྲུབ་ན། དགེ་འདུན་ཉི་ཤུའི་རྣམ་་་་
གཞག་མ་ཆགས་པར་གསལ་ལོ། །དེ་ནས་དགྲ་བཅོམ་ལ་ཆགས་བྲལ་སྔོན་སོང་ཡོད་ཟེར་་་་
མཁན་དེ་ལ་དགག་པ་ཐོང་ཞིག ཁོ་བོ་ཅག་ནི་དགྲ་བཅོམ་ལ་ཆགས་བྲལ་སྔོན་སོང་ཡོད་་་
པར་རྨི་ལམ་དུ་ཡང་མི་འདོད་དོ། །གལ་ཏེ་དགྲ་བཅོམ་ལ་ཆགས་བྲལ་སྔོན་སོང་ཡོད་པར་་
ཐལ། མཐོང་ལམ་གྱི་སྔ་རོལ་དུ་དགྲ་བཅོམ་ཞུགས་པའི་སྤང་བྱའི་གཙོ་བོ་ལ་ཆཊ་བྲལ་བྱས་
པའི་གང་ཟག་ཡོད་པའི་ཕྱིར། ཟེར་ན། རྟགས་ཤིན་ཏུ་མ་གྲུབ་སྟེ། བདེན་འཛིན་དགྲ་བཅོམ་
ཞུགས་པའི་སྤང་བྱའི་གཙོ་བོ་ཡིན་པ་ད་དུང་མ་གོ་བར་སྣང་ངོ༌། །དེ་ཡང་མི་ཟེར་གྱི་དགྲ་
བཅོམ་ལ་ཆགས་བྲལ་སྔོན་སོང་ཡོད་པར་ཐལ། མཐོང་ལམ་གྱི་སྔ་རོལ་དུ་མངོན་པ་ནས་་་
བཤད་པའི་སྲིད་རྩེའི་སས་བསྡུས་ཀྱི་ཉོན་མོངས་མངོན་གྱུར་བ་སྤངས་པའི་གང་ཟག་ཡོད་
པའི་ཕྱིར། ཞེས་ཟེར་ན། མ་གོ་བའི་ལོག་རྟོག་ཡིན་ཏེ། ཆགས་བྲལ་སྔོན་སོང་འཇོག་པ་ཞི་་་
རགས་ཀྱི་རྣམ་པ་ཅན་གྱི་ལམ་གྱིས་སྤང་བྱ་སྤོང་ཚུལ་གྱི་དབང་དུ་བྱས་སོ། །ཞེས་སྨྲས་པ་དེ་
རྣ་བར་ཞོག་ལ་ཕྱིན་ཆད་དགག་པ་གཏོང་རྒྱུ་འདུག་ན་ཐོང་ཞིག དེས་ན་རྗེ་ཙོང་ཁ་པས་་་
ཆགས་བྲལ་སྔོན་སོང་གི་དགྲ་བཅོམ་མེད་པར་བཤད་པ་ལ། ཆགས་བྲལ་སྔོན་སོང་གི་དགྲ་
བཅོམ་འདོད་པ་ནང་བའི་གཞུང་གང་ནའང་མེད་དོ་ཞེས་ཟེར་བ་སེམས་རྣལ་དུ་ཞོག་ལ་་
སྨོས་ཤིག དེའི་རྗེས་སུ་ཁྱེད་ཀྱིས། སོ་སོ་སྐྱེ་བོ་ལ་རྣལ་འབྱོར་མངོན་སུམ་འདོད་པ་སེར་སྐྱ་
པའི་ལུགས་ཡིན་ནོ། །ཞེས་ཟེར་བ་ནི་ཡ་མཚན་ཏེ། སོ་སོ་སྐྱེ་བོ་ལ་རྣལ་འབྱོར་མངོན་སུམ་་
འདོད་པ་སེར་སྐྱའི་ལུགས་ཡིན་ན། ཁྱེད་རང་ལ་འཁོར་གསུམ་ཡོད་དེ། ཆེན་པོ་ཤཱཀ་མཆོག་
པ་ཆོས་ཅན། ཁྱོད་སེར་སྐྱ་བའི་ལུགས་འཛིན་ཡིན་པར་ཐལ། ཁྱོད་སོ་སོ་སྐྱེ་བོ་ལ་རྣལ་་་་་་
འབྱོར་མངོན་སུམ་འདོད་པའི་རྒོལ་བ་ཡིན་པའི་ཕྱིར། ཁྱབ་པ་ཁས། དེར་ཐལ། ཁྱོད་སོ་སོ་
སྐྱེ་བོ་ལ་ལྷག་མཐོང་མཚན་ཉིད་པ་ཡོད་པར་འདོད་པའི་རྒོལ་བ་གང་ཞིག ལྷག་མཐོང་་་་
མཚན་ཉིད་པ་ཡིན་ན་རྣལ་འབྱོར་མངོན་སུམ་ཡིན་དགོས་པའི་ཕྱིར། རྟགས་ཕྱི་མ་ཁས་་་་
བླངས། དང་པོ་མ་གྲུབ་ན། སོ་སོ་སྐྱེ་བོ་ལ་ལྷག་མཐོང་མཚན་ཉིད་པ་ཡོད་པར་ཐལ། སོ་སོ་
སྐྱེ་བོའི་རྒྱུད་ལ་ཞི་ལྷག་ཟུང་འབྲེལ་ཡོད་པའི་ཕྱིར། དེའི་རྒྱུད་ལ་བསམ་གཏན་གྱི་དངོས་་་
262



གཞིའི་སྙོམས་འཇུག་ཡོད་པའི་ཕྱིར། གལ་ཏེ་ལྷག་མཐོང་མཚན་ཉིད་པ་ཡིན་ན་རྣལ་འབྱོར་
མངོན་སུམ་ཡིན་དགོས་པར་ངེད་ཀྱིས་ཁས་མ་བླངས་སོ་ཞེས་ཟེར་ན། འོ་ན་ཁྱེད་ཀྱི་ལྷག་་་
བསམ་རབ་དཀར་གྱི་དྲིས་ལན་དུ། ལྷག་མཐོང་མཚན་ཉིད་པ་ནི་རྣལ་འབྱོར་མངོན་སུམ་་
ཡིན་ལ་ཞེས་སྨྲས་པ་དྲན་པར་བྱོས་ཤིག དེས་ན་སྟོང་ཉིད་མ་རྟོགས་ཀྱང་གང་ཟག་རང་རྐྱ་
ཐུབ་པའི་རྫས་ཡོད་ཀྱིས་སྟོང་པ་ཙམ་རྟོགས་ཟིན་གོམས་པར་བྱས་པ་ལ་བརྟེན་ནས། གང་
ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པར་མངོན་སུམ་དུ་རྟོགས་པ་དང་། དེ་ལྟར་་་་་
མངོན་སུམ་དུ་མཐོང་ཟིན་གོམས་པར་བྱེད་པ་ཅིག་སྲིད་པ་ནི་ཁྱེད་ཀྱང་འདོད་ལ། ཁོ་བོ་་་
ཅག་ཀྱང་འདོད་པས་ཆོས་ཀྱི་བདག་མེད་ཕྲ་མོ་མ་རྟོགས་ཀྱང་གང་ཟག་རང་རྐྱ་ཐུབ་པའི་
རྫས་ཡོད་ཀྱིས་སྟོང་པར་མངོན་སུམ་དུ་རྟོགས་པའི་ཡེ་ཤེས་རྒྱུད་ལྡན་གྱི་གང་ཟག་དེ་སོ་སོ་
སྐྱེ་བོ་དང་། དེའི་རྒྱུད་ཀྱི་བཤད་མ་ཐག་པའི་ཡེ་ཤེས་དེ་རྣལ་འབྱོར་མངོན་སུམ་དུ་འདོད་་་
པ་ཡིན་ནོ། །ཁྱེད་ལ་འདི་དྲི་བར་བྱ་སྟེ། ཐལ་འགྱུར་བ་འདོད་པ་ལྟར་གྱི་ཆོས་ཀྱི་བདག་མེད་
མ་རྟོགས་ཀྱང་། གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པར་མངོན་སུམ་དུ་རྟོཊ་་་
པའི་གང་ཟག་ཅིག་ཡོད་དམ་མེད། ཡོད་ན་དེ་འདྲའི་གང་ཟག་དེ་སོ་སོ་སྐྱེ་བོ་ཡིན་ནམ་་་་
འཕགས་པ་ཡིན། དང་པོ་ལྟར་ན་སོ་སོ་སྐྱེ་བོའི་རྒྱུད་ལ་རྣལ་འབྱོར་མངོན་སུམ་ཡོད་པར་་་
ཐལ། དེའི་རྒྱུད་ལ་གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པར་མངོན་སུམ་དུ་་་་
རྟོགས་པའི་ཡེ་ཤེས་ཡོད། དེ་སོ་སོ་སྐྱེ་བོ་ཡིན་པའི་ཕྱིར། འཁོར་གསུམ། གཉིས་པ་ལྟར་ན། ་
དེ་འདྲའི་གང་ཟག་དེ་ཆོས་ཅན། ཐལ་འགྱུར་པའི་གཞུང་ནས་བཤད་པའི་ཆོས་ཀྱི་བདག་་
མེད་མངོན་སུམ་དུ་རྟོགས་པར་ཐལ། འཕགས་པ་ཡིན་པའི་ཕྱིར། འཁོར་གསུམ། མ་ཁྱབ་ན།།
འཇུག་འགྲེལ་ལས། ལུང་འདི་ལས་ནི་ཉན་ཐོས་དང་རང་སངས་རྒྱས་རྣམས་ལ་ཡང་ཆོས་་
ཐམས་ཅད་རང་བཞིན་མེད་པར་ཤེས་པ་ཡོད་དོ་ཞེས་གསལ་བར་ངེས་ཏེ། ཞེས་པ་ལ་ཁྱེད་
ཀྱིས་འབྲུ་གང་རྒྱབ་དྲན་པར་གྱིས་ལ་ཕྱིན་ཆད་བག་ཡོད་པར་མཛོད། གལ་ཏེ་ཆོས་ཀྱི་
བདག་མེད་ཕྲ་མོ་མངོན་སུམ་དུ་མ་རྟོགས་ཤིང་། གང་ཟག་རང་རྐྱ་ཐུབ་པའི་རྫས་ཡོད་ཀྱིས་
སྟོང་པར་མངོན་སུམ་དུ་རྟོགས་པའི་གང་ཟག་མེད་དོ་ཞེ་ན། འོ་ན་ལེགས་པར་ཉོན་ཅིག་དེ་
263



ཡན་ ལྡན་
་
འདྲའི་གང་ཟག་ཡོད་པར་ཐལ། ཆོས་ཀྱི་བདག་མེད་ཕྲ་མོ་མ་རྟོགས་ཀྱང་གང་ཟག་རང་རྐྱ་
ཐུབ་པའི་རྫས་ཡོད་དུ་འཛིན་པའི་རྟོག་པའི་ས་བོན་སྤངས་པའི་གང་ཟག་ཡོད་པའི་ཕྱིར། །
རྟགས་མ་གྲུབ་བོ་ཞེ་ན། དངོས་འགལ་བླ་ན་མེད་པ་ཡིན་ཏེ། ཉན་ཐོས་སྡེ་བའི་གཞུང་ནས་
བཤད་པའི་གཉེན་པོ་གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པར་མངོན་སུམ་དུ་་
རྟོགས་པའི་ལམ་བསྒོམས་པས་གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་རྟོག་་་་
པའི་ས་བོན་སྤོང་ནུས་པའི་ཕྱིར། འཁོར་གསུམ། རྟགས་ཁས་མ་བླངས་སོ་ཞེ་ན། འོ་ན་ཁྱེད་
ཀྱིས་དགག་པའི་ཡི་གེ་དེར། རང་རང་གཞུང་ནས་བཤད་པའི་སྒྲིབ་པ་ཀུན། །དེ་ནས་བཤད་
པའི་གཉེན་པོས་མི་སེལ་ན། །རྒྱལ་བས་དབང་པོར་འཚམས་པའི་ཆོས་སྟོན་པ། །ཚད་ལྡན་
མཁས་པའི་གཞུང་ལས་བཀྲལ་བ་འགལ། །ཞེས་སྨྲས་པ་དྲན་པར་གྱིས་ལ་ཁྱེད་བདེན་ནོ་་་་
ཞེས་ཟོ་བཟང་མཛད་ན་ལེགས་སོ། །འདིར་སྨྲས་པ། ལན་ལྡོག་ཏུ་མེད་པའི་ཐལ་འགྱུར་གྱིས། །
ཁྱེད་ཕས་ཀྱི་རྒོལ་བའི་གདོང་སྨད་ཅིང་། །ཕ་བློ་བཟང་གྲགས་པའི་དབུ་འཕངས་བསྟོད། །
བློ་གཟུར་གནས་རྣམས་ཀྱིས་དབང་པོ་མཛོད། །ཅེས་དབྱངས་སུ་བྱའོ། །ཡང་དེའི་རྗེས་སུ།
སྟོང་ཉིད་རྟོགས་པ་མེད་ན་ཕྱི་རོལ་པའི། །དྲང་སྲོང་ཇི་བཞིན་སྲིད་པའི་རྩེ་མོ་ལ། །ཆགས་་
བྲལ་མེད་པར་དཔལ་ལྡན་ཟླ་བས་བཤད། །དེ་དང་འདི་ཡི་འགལ་བ་ཇི་ལྟར་སྤོང་། །ཞེས་་
སྨྲས་འདུག་པ། ཁོ་བོ་ཅག་ལ་འགལ་བ་སྤོང་དགོས་པ་ཅི་ཡང་མེད། ཁྱེད་རང་ལ་ནང་་་་་་
འགལ་བླ་ན་མེད་པ་ཡོད་དེ། ཁྱེད་རང་གི་སྲིད་རྩེ་ལ་ཆགས་བྲལ་བྱས་པའི་ཉན་ཐོས་དགྲ་་
བཅོམ་ཡོད་པར་ཁས་བླངས། སྟོང་ཉིད་རྟོགས་པའི་ཉན་ཐོས་དགྲ་བཅོམ་མེད་པར་ཁས་་་
བླངས་པའི་ཕྱིར། རྟགས་དང་པོ་གྲུབ་སྟེ། རྩོད་ཡིག་འདི་ཉིད་དུ། ཉན་ཐོས་གཞུང་གི་ཐར་
པའི་ལམ་ཞུགས་པས། །སྲིད་པའི་རྩེ་ལ་ཆགས་བྲལ་བྱེད་མིན་ན། །ཕྱི་རོལ་གཞུང་དང་ནང་
བའི་གཞུང་ལུགས་ཀྱི། །ཐོབ་བྱའི་ཁྱད་པར་གང་ཡིན་སྨྲ་བར་རིགས། །ཞེས་བཤད་པའི་ཕྱིར།
རྟགས་ཕྱི་མ་གྲུབ་སྟེ། ཁྱེད་རང་གི་དབུ་མ་རྣམ་ངེས་ཞེས་པ་དེར། ཉན་ཐོས་དགྲ་བཅོམ་་་
པས་གང་ཟག་གི་བདག་མེད་དང་ཆོས་ཀྱི་བདག་མེད་རྟོགས་ཀྱང་། སྟོང་ཉིད་མ་རྟོགས་་་
ཞེས་རིང་སོང་གི་སྐབས་སུ་བཤད་པའི་ཕྱིར། འཁོར་གསུམ། ཁྱེད་ཀྱི་དབུ་མ་རྣམ་ངེས་ཟེར་
264



བ་དེར། ཉན་ཐོས་དགྲ་བཅོམ་པས་སྟོང་ཉིད་མ་རྟོགས་པའི་སྒྲུབ་བྱེད་ལ། ཉན་ཐོས་དགྲ་་
བཅོམ་པས་སྟོང་ཉིད་མ་རྟོགས་ཏེ། གལ་ཏེ་རྟོགས་ན། ཉན་ཐོས་དགྲ་བཅོམ་ཆོས་ཅན། དབུ་
མ་ཡིན་པར་ཐལ། སྟོང་ཉིད་རྟོགས་པའི་གང་ཟག་ཡིན་པའི་ཕྱིར། འདོད་ན། ཐེག་ཆེན་པ་
ཡིན་པར་ཐལ། དབུ་མ་པ་ཡིན་པའི་ཕྱིར། འདོད་མི་ནུས་ཏེ། ཐེག་དམན་པ་ཡིན་པའི་ཕྱིར།
དེས་ན་ཉན་ཐོས་དགྲ་བཅོམ་པས་ཆོས་ཀྱི་བདག་མེད་དང་གང་ཟག་གི་བདག་མེད་རྟོགས་
ཀྱང་། སྟོང་ཉིད་མ་རྟོགས་ཞེས་སྨྲས་འདུག་པ་འདི་མ་བརྗེད་པ་མཛོད་ཅིག འོ་ན་ཉན་ཐོས་
དགྲ་བཅོམ་དེ་ཉན་ཐོས་སྡེ་པ་ཡིན་པར་ཐལ། གྲུབ་མཐའ་སྨྲ་བའི་ཉན་ཐོས་དགྲ་བཅོམ་་་
གཅིག་ནི་ཡོད། ཉན་ཐོས་དགྲ་བཅོམ་དེ་དབུ་མ་པ་མ་ཡིན་པའི་ཕྱིར། རྟཊ་ཁས། འདོད་དོ་
སྙམ་ན། གྲུབ་མཐའ་གོང་འོག་གི་རྣམ་བཞག་ཡེ་མ་ཆཊ་པ་ཡིན་ཏེ། འོ་ན་ཉན་ཐོས་དགྲ་་་
བཅོམ་ཆོས་ཅན། ཁྱོད་ཀྱིས་ཆོས་ཀྱི་བདག་མེད་མ་རྟོཊ་པར་ཐལ། ཁྱོད་ཉན་ཐོས་སྡེ་པ་ཡིན་
པའི་ཕྱིར། རྟཊ་གསལ་དངོས། ཁྱབ་པ་ནི་ཉན་ཐོས་སྡེ་པའི་གཞུང་དུ་ཆོས་ཀྱི་བདག་མེད་ཀྱི་
ཐ་སྙད་ཀྱང་མ་བཤད་ན། ཉན་ཐོས་སྡེ་པས་ཆོས་ཀྱི་བདག་མེད་རྟོཊ་པ་ལྟ་སྨོས་ཀྱང་ཅི་་་
དགོས། དེས་ན་ཁྱེད་ཀྱིས་རྗེ་ཙོང་ཁ་པ་ལ་དགག་པ་མང་དུ་བྱས་པས། ཁྱེད་རང་ལ་གསུང་
རབ་མང་པོ་དང་འགལ་བ་ཁས་ལེན་དགོས་པའི་ཉེས་པ་འདི་ལྟ་བུ་བྱུང་བ་ཡིན་ནོ། །ཁྱེད་
དཔལ་ལྡན་ཟླ་བས་གང་བཤད་པ་དེ་ཕྱིན་ཅི་ལོག་ཏུ་འཆད་པ་འདུག་སྟེ། འཇུག་འགྲེལ་དུ།
ལུང་འདི་ལས་ནི་ཉན་ཐོས་དང་རང་སངས་རྒྱས་རྣམས་ལ་ཡང་ཆོས་ཐམས་ཅད་རང་་་་་་
བཞིན་མེད་པར་ཤེས་པ་ཡོད་དོ་ཞེས་གསལ་བར་ངེས་ཏེ། དེ་ལྟ་མ་ཡིན་ན། དངོས་པོ་རང་
བཞིན་མེད་པར་ཡོངས་སུ་ཤེས་པ་དང་བྲལ་བའི་ཕྱིར། དེ་དག་ཀྱང་སེམས་དང་པོ་བསྐྱེད་
པའི་བྱང་ཆུབ་སེམས་དཔས་ཀྱང་རང་གི་བློས་རྣམ་པར་དཔྱད་པས་ཀྱང་ཟིལ་གྱིས་གནོན་
པར་འགྱུར་ཏེ། ཞེས་ཆོས་ཐམས་ཅད་རང་བཞིན་མེད་པ་དེ་སྟོང་ཉིད་ཕྲ་མོར་བསྟན་ནས།
ཉན་རང་དགྲ་བཅོམ་པས་ཀྱང་དེ་ལྟ་བུའི་སྟོང་ཉིད་ཕྲ་མོ་རྟོཊ་པའི་རྒྱུ་མཚན་གྱིས། ས་དང་
པོ་བས་ཀྱང་ཉན་རང་དགྲ་བཅོམ་བློའི་སྟོབས་ཀྱིས་ཟིལ་གྱིས་གནོན་མི་ནུས་ཞེས་པར་་་་་
བཤད་པ་ལ། ཁྱེད་ཀྱིས་ཉན་རང་དགྲ་བཅོམ་ལ་སྟོང་ཉིད་རྟོཊ་པའི་ལྟ་བ་མེད་ཅེས་བཤད་
265



འདུག་པ། ཉོན་ཅིག འོ་ན་བྱང་ཆུབ་ས་དང་པོ་བས་ཉན་རང་དགྲ་བཅོམ་བློའི་སྟོབས་ཀྱིས་
ཟིལ་གྱིས་གནོན་ནུས་པར་ཐལ། བྱང་སེམས་ས་དང་པོ་བས་སྟོང་ཉིད་མངོན་སུམ་དུ་རྟོཊ། །
ཉན་རང་དགྲ་བཅོམ་པས་སྟོང་ཉིད་མངོན་སུམ་དུ་མ་རྟོཊ་པའི་ཕྱིར། འཁོར་གསུམ། དེས་
ན་ཁྱེད་ཀྱིས་རྗེ་ཙོང་ཁ་པ་ལ། སྟོང་ཉིད་རྟོཊ་པ་མེད་ན་ཕྱི་རོལ་བའི། །དྲང་སྲོང་ཇི་བཞིན་
སྲིད་པའི་རྩེ་མོ་ལ། །ཆཊ་བྲལ་མེད་པར་དཔལ་ལྡན་ཟླ་བས་བཤད། །དེ་དང་འདི་ཡི་འགལ་
བ་ཇི་ལྟར་སྤོང་། །ཞེས་སྨྲས་པའི་འགལ་སྤོང་དེ་སུས་བྱེད་དགོས་པ་འདུག་ད་དགོངས་ཨེ་་
བྱུང་། རྒྱ་གར་འཕཊ་པའི་ཡུལ་དུ་ནང་འགལ་གྱི་རང་བཞིན་ཅན་འདི་ལྟ་བུའི་བསྟན་་་་་་
བཅོས་བརྩམས་ན། པཎྜི་ཏ་ཐམས་ཅད་ཀྱིས་ཚར་གཅོད་པར་འདུག་སྟེ། བོད་འདིར་གང་་
སྨྲས་ཚབས་སུ་འགྲོ་བ་ཅིག་འདུག་པས། ཁྱེད་ཀྱིས་ཀྱང་ལབ་ལབ་མང་པོ་བྱས་འདུག སྤྱིར་
ཆོས་ཐམས་ཅད་རང་བཞིན་གྱིས་སྟོང་པ་ཉིད་མཐར་ཐུག་མ་ཡིན་ཟེར་བའི་ལུཊ་ངན་པ་་
འདི། ཁྱེད་དང་གྲུབ་མཐའ་ཀུན་ཤེས་པ་དང་དུས་ཕྱིས་ཀྱི་ཕྱག་ཆེན་པ་མང་པོ་དང་རྙིང་མ་
བ་འགའ་ཞིག་དང་། ཧྭ་ཤང་གི་རྗེས་འབྲང་རྣམས་ལ་འདུག་པ། སྔོན་ཆོས་རྒྱལ་ཁྲི་སྲོང་ལྡེ་
བཙན་གྱི་དུས། ཧྭ་ཤང་དང་སློབ་དཔོན་ཀ་མ་ལ་ཤཱི་ལ་བརྩད་པའི་ཚེ། སློབ་དཔོན་གྱིས་ཧཱ་
ཤང་ཕམ་པར་བྱས་པ་ན། ཆོས་གྲྭ་དེར་ཧྭ་ཤང་གི་ལྷམ་ལུས་པས། ད་དུང་ངའི་ལྟ་བ་འདི་་
འཛིན་མཁན་ཅུང་ཟད་འོང་བ་འདུག་ཅེས་ཧྭ་ཤང་རང་གིས་ཀྱང་སྨྲས་ཤིང་། ཆོས་རྗེ་ས་སྐྱ་
པཎྜི་ཏས་ཀྱང་། ད་ལྟའི་ཕྱག་རྒྱ་ཆེན་པོ་དང་། །རྒྱ་ནག་ལུཊ་ཀྱི་རྫོཊ་ཆེན་ལ། །ཡས་འབབ་
དང་ནི་མས་འཛེག་གཉིས། །རིམ་གྱིས་པ་དང་ཅིག་ཅར་པ། །མིང་འདོཊ་བསྒྱུར་བ་མ་་་་
གཏོཊ་པ། །དོན་ལ་ཁྱད་པར་དབྱེ་བ་མེད། །ཆོས་ལུཊ་འདི་འདྲ་འབྱུང་བ་ཡང་། །བྱང་ཆུབ་
སེམས་དཔའ་ཞི་བ་འཚོས། །རྒྱལ་པོ་ཁྲི་སྲོང་ལྡེ་བཙན་ལ། །ལུང་བསྟན་ཇི་བཞིན་ཐོག་ཏུ་་་
བབ། །ལུང་བསྟན་དེ་ཡང་བཤད་ཀྱིས་ཉོན། །རྒྱལ་པོ་ཁྱོད་ཀྱི་བོད་ཡུལ་འདི། །སློབ་དཔོན་་
པདྨ་འབྱུང་གནས་ཀྱིས། །བསྟན་མ་བཅུ་གཉིས་ལ་གཏད་པས། །མུ་སྟེཊ་འབྱུང་བར་མི་་་་
འགྱུར་མོད། །འོན་ཀྱང་རྟེན་འབྲེལ་འགའ་ཡི་རྒྱུས། །ཆོས་ལུཊ་གཉིས་སུ་འགྲོ་བར་འགྱུར། །
དེ་ཡང་ཐོག་མར་ང་འདས་ནས། །རྒྱ་ནག་དགེ་སློང་བྱུང་ནས་ནི། །དཀར་བོ་ཆུག་ཐུབ་ཅེས་
266



བྱ་བ། །ཅིག་ཅར་བ་ཡི་ལམ་སྟོན་འགྱུར། །དེ་ཚེ་ང་ཡི་སློབ་མ་ནི། །མཁས་པ་ཆེན་མོ་ཀ་མ་ལ། །
ཤཱི་ལ་ཞེས་བྱ་རྒྱ་གར་ནས། །སྤྱན་དྲོངས་དེ་ཡིས་དེ་སུན་འབྱིན། །དེ་ནས་དེ་ཡི་ཆོས་ལུཊ་་་
བཞིན། །དད་ལྡན་རྣམས་ཀྱིས་སྤྱོད་ཅིག་གསུང་། །དེ་ཡིས་ཇི་སྐད་གསུངས་པ་བཞིན། །ཕྱི་་
ནས་ཐམས་ཅད་བདེན་པར་གྱུར། །རྒྱ་ནག་ལུཊ་དེ་ནུབ་མཛད་ནས། །རིམ་གྱིས་པ་ཡི་ཆོས་
ལུཊ་སྤེལ། །ཕྱིས་ནས་རྒྱལ་ཁྲིམས་ནུབ་པ་དང་། །རྒྱ་ནག་མཁན་པོའི་གཞུང་ལུཊ་ཀྱི། །ཡི་གེ་
ཙམ་ལ་བརྟེན་ནས་ཀྱང་། །དེ་ཡི་མིང་འདོཊ་གསང་ནས་ནི། །ཕྱག་རྒྱ་ཆེན་པོར་མིང་བསྒྱུར་
ནས། །ད་ལྟའི་ཕྱག་རྒྱ་ཆེན་པོ་ནི། །ཕལ་ཆེར་རྒྱ་ནག་ཆོས་ལུཊ་ཡིན། །ཞེས་ལུང་བསྟན་པ་ཇི་
ལྟ་བ་བཞིན་ཐོག་ཏུ་བབ་འདུག་གོ། །དེ་ཡང་སྟོང་ཉིད་བཅུ་དྲུག་གི་རབ་དབྱེ་འཆད་པའི་་
ཚེ་དཔལ་ལྡན་ཟླ་བས། མིག་ལ་སོཊ་པ་དྲུག་པོ་ཡི། །རང་བཞིན་མེད་ཉིད་གང་ཡིན་པ། །དེ་
ནི་ནང་སྟོང་ཉིད་དུ་འདོད། །ཅེས་པ་ནས། ཤེས་རབ་ཕ་རོལ་ཕྱིན་ཚུལ་ནས། །དེ་དག་དེ་་་
སྐད་རབ་ཏུ་བསྒྲཊ། །ཞེས་པའི་བར་གྱི་ཤེར་ཕྱིན་གྱི་མདོ་ལས་གསུངས་པའི་སྟོང་ཉིད་བཅུ་
དྲུག་པོ་ཐམས་ཅད་དབུ་མ་འཇུག་པར་སྟོང་ཉིད་མཚན་ཉིད་པར་གསུངས་པ་འདི་ནོར་་་
བར་བྱས་ནས། ཡུལ་ཅིར་ཡང་མ་གྲུབ་པ་ལ་བློས་ཅིར་ཡང་མི་འཛིན་པར་འཇོག་པ་འདི་
མཐའ་བྲལ་ཆེན་མོའི་ལྟ་བའམ་གཅིག་ཡིན་ཟེར་བ་འདི། ཧྭ་ཤང་གི་ལུཊ་སོར་བཞག་མིན་
ན། ཧྭ་ཤང་གི་ལུཊ་གཞན་ཅི་ཡོད། སློབ་དཔོན་དང་ཧྭ་ཤང་བརྩོད་ནས་རྩོད་པ་ཆོས་ཕྱོཊ་
སུ་ཞི་བའི་ཚེ། ཆོས་རྒྱལ་ཁྲི་སྲོང་ལྡེ་བཙན་གྱིས་ད་ཕྱིན་ཆད་ངའི་ཡུལ་འདིར་ལྟ་བ་ཀླུ་སྒྲུབ་
ཀྱི་ལུཊ་སུ་གྱིས། ཧྭ་ཤང་གི་ལུཊ་འཛིན་པ་བྱུང་ན་ཆད་པས་གཅད་པར་བྱའོ། །ཞེས་བཀའ་
ཁྲིམས་བཅས་པ་ཡིན་པར་འདུག་སྟེ། ད་ཆོས་རྒྱལ་གཤེཊ་རྒྱལ་ཁྲིམས་ཉམས་པ་འདིར་ཁྱེད་
རྣམས་ལེཊ་འདུག དེའི་རྗེས་སུ། ཟག་མེད་ལམ་གྱིས་བསྡུས་པའི་འཇིག་རྟེན་པ། །འདི་འདྲ་
འདི་ཡང་རྒྱལ་བ་གཞན་གྱི་ལུཊ། །ཞེས་སྨྲས་འདུག་པ། ཟག་མེད་ལམ་གྱིས་བསྡུས་པའི་་་་
འཇིག་རྟེན་པའི་ལམ་རྗེའི་གསུང་རབ་ག་ན་བཤད་འདུག་ཁྱོད་ཀྱིས་སྟོན་ཅིག གལ་ཏེ་སོ་་
སོ་སྐྱེ་བོའི་རྒྱུད་ལ་གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པར་མངོན་སུམ་དུ་་་་་
རྟོགས་པའི་ཡེ་ཤེས་ཡོད་ཅེས་ཊིཀ་ཆེན་དུ་གསུངས་པ་འཁྲུལ་པ་ཡིན་ན་ནི། ཁྱོད་ཀྱིས་ཐལ་
267



འགྱུར་བའི་ལུགས་ཀྱི་ལམ་ཟག་མེད་ཀྱི་དོན་གཏན་མ་གོ་བས་ལན་པ་ཡིན་ཏེ། ཐལ་འགྱུར་
བའི་ལུགས་ལ་འགྲེལ་པ་ཚིག་གསལ་ལས། མ་རིག་པའི་རབ་རིབ་དང་བྲལ་བ་དག་གི་ཡེ་་་
ཤེས་ཟག་པ་མེད་པའི་ཡུལ་གྱི་རང་བཞིན་ལ་བལྟོས་ནས་ནི་མ་ཡིན་ནོ། །ཞེས་མ་རིག་པ་་་
དང་དེའི་བག་ཆགས་གང་རུང་གིས་མ་བསླད་པའི་ལམ་ཞིག་ལ་ལམ་ཟག་མེད་དུ་བཤད་ལ།
སོ་སོ་སྐྱེ་བོའི་རྒྱུད་ལ་དེ་འདྲའི་ལམ་ཟག་མེད་ག་ལ་ཡོད། དེས་ན་ཁྱེད་ཀྱི་དགག་པ་དེ་གང་
ལ་གཏོང་བ་ཡིན། ཁྱོད་ཀྱིས། ཟག་མེད་ལམ་གྱིས་བསྡུས་པའི་འཇིག་རྟེན་པ། །འདི་འདྲ་་་་
འདི་ཡང་རྒྱལ་བ་གཞན་གྱི་ལུགས། །ཞེས་རྗེ་ཙོང་ཁ་པ་ལ་སྐུར་པ་མང་དུ་བཏབ་ནས། ཕྱི་་
རོལ་བའི་སྟོན་པ་ལ་བདུད་བཞི་ལས་རྒྱལ་བའི་བཅོམ་ལྡན་འདས་ཞེས་ཆེ་བརྗོད་བྱེད་པར་
འདུག་པས། ཁྱེད་ཀྱི་ཆེ་བརྗོད་མཛད་ས་ནི་ལེགས་འདུག་གོ། །ཡང་ཁྱེད་ཀྱིས། དགྲ་བཅོམ་
ཆགས་བྲལ་སྔོན་སོང་ཡོད་ཅེས་པ། །འདི་ནི་སྔོན་མེད་ཤིང་རྟའི་སྲོལ་འབྱེད་ཡིན། །ཞེས་་་
ཆགས་བྲལ་སྔོན་སོང་གི་དགྲ་བཅོམ་ཡོད་ཅེས་སྨྲ་བ་འདི་ནི་སྔོན་མེད་པའི་ཤིང་རྟའི་སྲོལ་
འབྱེད་ཡིན་ཞེས་སྨྲས་འདུག་པ། ཆགས་བྲལ་སྔོན་སོང་གི་དགྲ་བཅོམ་ཡོད་པར་རྗེ་ཙོང་ཁ་
པ་རྗེས་འབྲང་དང་བཅས་པ་སུ་ཞིག་གིས་ཁས་བླངས། ཆོས་མངོན་པ་དང་བསྟན་བཅོས་་
མངོན་པར་རྟོགས་པའི་རྒྱན་འགྲེལ་པ་དང་བཅས་པའི་དོན་རགས་པ་ཙམ་རྟོགས་པའི་་་
གང་ཟག་སུ་ལ་ཡང་ཆགས་བྲལ་སྔོན་སོང་གི་དགྲ་བཅོམ་ཁས་ལེན་པའི་དོགས་པ་མི་་་་་་
འདུག་ན། རྗེ་ཙོང་ཁ་པ་ལྟ་བུའི་མཁས་པ་ཆེན་པོས་འདི་འདྲ་ཞལ་གྱིས་བཞེས་པའི་གོ་་་་
སྐབས་ག་ལ་ཡོད། ཁྱེད་རང་ལ་ལོག་རྟོག་ཤར་བ་ཐམས་ཅད་རྗེ་ཙོང་ཁ་པས་ཞལ་གྱིས་་་་
བཞེས་སོ་ཞེས་མ་སྨྲ་ཞིག དེས་ན་འདིའི་ལན་གོང་དུ་བཤད་ཟིན་པས་མ་སྤྲོས་སོ། །ཡང་་་་་
ཁྱེད་ཀྱི་དགག་པ་གཅིག་ལ། འཇིག་རྟེན་ལམ་གྱིས་མཐོང་སྤང་ཀུན་སྦྱོར་གསུམ། །འགོག་་་
ཅེས་བཤད་པ་སངས་རྒྱས་ཆོས་ལ་གནོད། །ཅེས་སྨྲས་འདུག་པ། ཁྱེད་ཀྱི་དགག་པ་ཐམས་་་
ཅད་འདི་འདྲ་ཤ་སྟག་འདུག འཇིག་རྟེན་པའི་ལམ་གྱིས་མཐོང་སྤང་ཀུན་སྦྱོར་གསུམ་སྤོང་
བར་སུས་ཁས་བླངས། དེ་འདྲ་ཁས་ལེན་མི་འདུག་ན་དེ་ལ་སྒྲོས་ཤིག དགག་པ་གཞན་་་་་
གཏོང་རྒྱུ་ཡེ་མ་རྙེད་པ་དང༌། ཁས་ལེན་མེད་པའི་ཕྱོགས་སྔ་བཀོད་ནས་ཁ་ཤིན་ཏུ་ཆེན་པོ་
268



རེ་ལབ་པར་འདུག་པ། འཕོངས་པར་གྱུར་ན་ལས་རྣམས་ཅི་ཡང་དྲན། །ཞེས་པ་དེར་གདའ་
འོ། །དེའི་རྗེས་སུ་ཁྱེད་ཀྱིས། གང་ཟག་གཞན་ལ་བདག་ཏུ་འཛིན་པ་ནི། །འཇིག་རྟེན་སྨྱོན་་་
པ་མིན་པ་འབྱུང་མི་སྲིད། །ཅེས་སྨྲས་པ་ནི་དགག་པ་དེ་གང་ལ་གཏོང་རྒྱུ་ཡིན། རྗེ་ཙོང་ཁ་
པའི་གསུང་རབ་ཏུ། གང་ཟག་གཞན་ལ་དམིགས་ནས་རང་གི་མཚན་ཉིད་ཀྱིས་གྲུབ་པར་་་
འཛིན་པ་གང་ཟག་གི་བདག་འཛིན་དུ་བཤད་པ་ལ། དགག་པ་དེ་གཏོང་རྒྱུ་ཡིན་ན། ཁྱེད་
ཀྱི་དགག་པ་དེའི་དོན་འདི་ཡིན་པར་འདུག་སྟེ། མཆོན་སྦྱིན་རང་གི་མཚན་ཉིད་ཀྱིས་གྲུབ་
པར་འཛིན་པའི་ལྷས་བྱིན་གྱི་རྒྱུད་ཀྱི་གང་ཟག་གི་བདག་འཛིན་ཆོས་ཅན། མཆོད་སྦྱིན་ལ་
དམིགས་ནས་ངའོ་སྙམ་དུ་འཛིན་པར་ཐལ། མཆོད་སྦྱིན་ལ་དམིཊ་ནས་བདག་གོ་སྙམ་དུ་་
འཛིན་པའི་ཕྱིར། དེར་ཐལ། མཆོད་སྦྱིན་ལ་དམིཊ་ནས་གང་ཟག་གི་བདག་འཛིན་ཡིན་་་་
པའི་ཕྱིར། རྩ་བར་འདོད་ན། ལྷས་བྱིན་དེས་མཆོད་སྦྱིན་ལ་དམིགས་ནས་ངའོ་སྙམ་དུ་་་་་
འཛིན་པར་ཐལ། འདོད་པའི་ཕྱིར། འདོད་ན། ལྷས་བྱིན་དེ་སྨྱོན་པ་ཡིན་པར་ཐལ། འདོད་
པའི་ཕྱིར། ཞེས་ཟེར་བ་འདིར་སོང་མ་སོང་རྟོགས་ཤིག དགག་པའི་དོན་དེ་ལྟར་ཡིན་པ་་་
དེའི་ཚེ། ཆེན་པོ་ཤཱཀ་མཆོག་པའི་ཐུགས་རྒྱུད་ཀྱི་བུམ་པ་རང་གི་མཚན་ཉིད་ཀྱིས་གྲུབ་པར་
འཛིན་པའི་བློ་ཆོས་ཅན། བུམ་པ་ལ་དམིཊ་ནས་ངའོ་སྙམ་དུ་འཛིན་པའི་བློ་ཡིན་པར་ཐལ།
བུམ་པ་ལ་དམིཊ་ནས་བདག་གོ་སྙམ་དུ་འཛིན་པའི་བློ་ཡིན་པའི་ཕྱིར། དེར་ཐལ། བུམ་པ་
ལ་དམིཊ་པའི་ཆོས་ཀྱི་བདག་འཛིན་ཡིན་པའི་ཕྱིར། འཁོར་གསུམ་མིན་ནམ། ཆེན་པོ་ཤཱཀ་
མཆོག་དང་དེ་བུམ་པ་ལ་དམིགས་ནས་ངའོ་སྙམ་དུ་འཛིན་པར་འདོད་པའི་ཕྱིར། འདོད་ན།
ཆེན་པོ་ཤཱཀ་མཆོག་དེ་སྨྱོན་པ་ཡིན་པར་ཐལ། འདོད་པའི་ཕྱིར། འཁོར་གསུམ། གལ་ཏེ་ངེད་
བུམ་པ་རང་གི་མཚན་ཉིད་ཀྱིས་གྲུབ་པར་མི་འདོད་པས་སྐྱོན་མེད་དོ་ཞེས་ཟེར་ན། ཁྱེད་་་
བུམ་པ་རང་གིས་མཚན་ཉིད་ཀྱིས་གྲུབ་པར་མི་འདོད་ཀྱང་། ཁྱེད་ཀྱི་རྒྱུད་ལ་དེ་འདྲའི་་་་
བདེན་འཛིན་ལྷན་སྐྱེས་ལོས་ཡོད། འདོད་ཀྱང་ལྷས་བྱིན་དང་མཆོད་སྦྱིན་ལ་སྦྱར་ནས་ལྷས་
བྱིན་སྨྱོན་པར་ཐལ་བའི་འཁོར་གསུམ་བསྐྱར་མ་བྱའོ། །དེས་ན་ཁྱེད་ལ་འདི་ཞུ་སྟེ། གོང་དུ་
དྲངས་པའི་བཞི་བརྒྱ་པའི་འགྲེལ་པར། དེ་ལ་བདག་ཅེས་བྱ་བ་ནི་གང་ཞིག་དངོས་པོ་་་་
་ 269



རྣམས་ཀྱིས་གཞན་ལ་རག་མ་ལས་པའི་ངོ་བོའི་རང་བཞིན་ཏེ། དེ་མེད་པ་ནི་བདག་མེད་་་་
པའོ། །དེ་ནི་ཆོས་དང་གང་ཟག་གིས་དབྱེ་བས་གཉིས་སུ་རྟོགས་ཏེ། ཆོས་ཀྱི་བདག་མེད་པའོ།།
ཞེས་གསུངས་པ་རང་གི་མཚན་ཉིད་ཀྱིས་གྲུབ་པ་ལ་བདག་ཅེས་བྱ་ཞིང་། དེ་གང་ཟག་དང་
ཆོས་ཀྱི་སྟེང་དུ་ཡོད་པར་འཛིན་པ་ལ་གང་ཟག་གི་བདག་འཛིན་དང་། ཆོས་ཀྱི་བདག་་་་
འཛིན་དུ་འཇོག་པ་བཞི་བརྒྱ་པའི་འགྲེལ་པ་འདིའི་དགོངས་པར་བསྙོན་དུ་མེད་པས། གང་
ཟག་གཞན་ལ་དམིགས་ནས་རང་གི་མཚན་ཉིད་ཀྱིས་གྲུབ་པར་འཛིན་པ་ལ་གང་ཟག་གི་་
བདག་འཛིན་དུ་འདོད་པར་བྱ་ལ། གལ་ཏེ་མི་འདོད་ན་བཞི་བརྒྱ་པའི་འགྲེལ་པ་འདི་ལ་་་་
འབྲུ་སྣོན་མཛད་རྒྱུ་ཅི་འདུག་གཟིགས། ཁྱེད་ལྟར་ན་གང་ཟག་རང་བཞིན་གྱིས་མ་གྲུབ་པ་
གང་ཟག་གི་བདག་མེད་ཕྲ་མོར་འདོད་དམ་མི་འདོད། དང་པོ་ལྟར་ན་གང་ཟག་རང་གིས་
མཚན་ཉིད་ཀྱིས་གྲུབ་པར་འཛིན་པ་གང་ཟག་གི་བདག་འཛིན་དུ་འདོད་དགོས་པས། གང་
ཟག་གཞན་ལ་དམིཊ་ནས་རང་གི་མཚན་ཉིད་ཀྱིས་གྲུབ་པར་འཛིན་པ་ཡང་གང་ཟག་གི་ས་
བདག་འཛིན་དུ་འདོད་པར་གྱིས་ཤིག མི་འདོད་ན་འགྲེལ་པ་འདི་ཉིད་དང་འགལ་ཞིང་།
རིང་སོང་གི་སྐབས་སུ་འཇུག་པའི་རང་འགྲེལ་ལས། གང་ཟག་གི་བདག་མེད་མཚན་ཉིད་
ཚང་བ་རྟོགས་པ་ལ་གང་ཟག་རང་བཞིན་མེད་པར་རྟོགས་དགོས་པར་བཤད་པ་ཇི་ལྟར་་
ཡིན། དེ་བཞིན་དུ། བདག་མེད་འདི་ནི་འགྲོ་བ་རྣམས་དགྲོལ་ཕྱིར། །ཆོས་དང་གང་ཟག་་་་
དབྱེ་བས་རྣམ་གཉིས་གསུངས། །དེ་ལྟར་སྟོན་པས་སླར་ཡང་འདི་ཉིད་ནི། །གདུལ་བྱ་རྣམས་
ལ་ཕྱེ་སྟེ་རྣམ་མང་གསུངས། །ཞེས་བདག་མེད་ལ་སྟོང་ཉིད་བཅུ་དྲུག་ཏུ་ཕྱེ་བ་དང་། བདག་
མེད་གཉིས་སྟོང་གཞི་ཆོས་ཅན་གྱི་སྒོ་ནས་སོ་སོར་ཕྱེ་བ་ནི་ཡིན་གྱི། འགོག་རྒྱུའི་བདག་ལ་
མི་འདྲ་བའི་ཁྱད་པར་མེད་པར་གསུངས་པ་སོགས་ལ་འཆད་ཚུལ་ཇི་ལྟར་མཛད་རྒྱུ་ཡིན། །
དེའི་རྗེས་སུ་ཁྱེད་ཀྱིས་དགག་པ་འདི་ལྟར་བྱུང་སྟེ། འཇིག་རྟེན་མ་ལུས་སེམས་ཀྱིས་བྱས་པ་
དང་། །ཀུན་གྱི་བྱེད་པོ་བདག་ཏུ་འདོད་པ་འགལ། །ཞེས་པའི་དགག་པ་འདི་ཡང་དོན་མེད་
ཀྱི་དགག་པ་ཡིན་ཏེ། འཇིག་རྟེན་མ་ལུས་སེམས་ཀྱིས་བྱས་པར་དཔལ་ལྡན་ཟླ་བས་བཤད་
པས་དེ་མི་འགོག་ལས་ཆེ། ཀུན་གྱི་བྱེད་པོ་བདག་པོར་འདོད་མཁན་འདུག་ན་དེ་ལ་དགག་
270



པ་གྱིས་ཤིག ངེད་ཀྱིས་དེ་འདྲ་ཁས་བླངས་པའི་དོགས་པ་ཙམ་ཡང་མེད་དོ། །དེའི་རྗེས་སུ་
ཁྱེད་ཀྱིས་དགག་པ་འདི་ལྟར། བདེན་འཛིན་བློ་ལ་སྲིད་པའི་ཡན་ལག་གིས། །བསྡུས་དང་མ་
བསྡུས་གཉིས་སུ་ཟླ་བས་བཤད། །བདེན་འཛིན་མ་ལུས་སྲིད་པའི་ཡན་ལག་ཏུ། །འཆད་པ་
དེ་དག་ཟླ་བའི་གཞུང་མ་ཡིན། །ཞེས་ཁས་ལེན་མེད་པའི་ཕྱོཊ་སྔ་བཀོད་ནས་ཁྱོད་རང་ལ་་
ནང་འགལ་ཆེན་པོ་ཡོད་པའི་དགག་པ་གཅིག་བྱས་འདུག ད་ཉོན་ཅིག འོ་ན་ཁྱོད་རང་་་
གིས་གོང་དུ། ཤེས་སྒྲིབ་སྤངས་པའི་ཉན་ཐོས་ཡོད་ཅེས་པའི། །རང་རྒྱུད་ལུགས་འདི་ཤིན་ཏུ་
མཛེས་མ་ཡིན། །ཞེས་སྨྲས་པ་མི་འཐད་པར་ཐལ། རང་རྒྱུད་པའི་ལུགས་ལ་ཤེས་སྒྲིབ་སྤངས་
པའི་ཉན་ཐོས་ཡོད་པའི་ཕྱིར། མ་གྲུབ་ན་སོང་། དེར་ཐལ། ཐལ་འགྱུར་བའི་ལུགས་ལ་ཤེས་
སྒྲིབ་སྤངས་པའི་ཉན་ཐོས་ཡོད་པ་གང་ཞིག ཐལ་རང་གཉིས་ཀྱི་ལྟ་བ་ལ་མཐོ་དམའི་ཁྱད་
པར་ཡང་མེད་པའི་ཕྱིར། རྟགས་ཀྱི་ཕྱི་མ་དངོས་འགལ་ཡིན། དང་པོ་མ་གྲུབ་ན་སོང་། དེར་
ཐལ། རྟེན་འབྲེལ་ཡན་ལག་བཅུ་གཉིས་ཀྱི་ནང་ཚན་དུ་གྱུར་བའི་བདེན་འཛིན་སྤངས་པའི་
ཉན་ཐོས་ཡོད་པ་གང་ཞིག བདེན་འཛིན་ཤེས་སྒྲིབ་ཡིན་པའི་ཕྱིར། རྟགས་ཕྱི་མ་དངོས་་་
འགལ། དང་པོ་མ་གྲུབ་ན། དེར་ཐལ། རྟེན་འབྲེལ་ཡན་ལག་བཅུ་གཉིས་ཀྱི་ཐོག་མའི་མ་་་
རིག་པར་གྱུར་བའི་བདེན་འཛིན་ཡོད་པ་གང་ཞིག ཉན་ཐོས་དགྲ་བཅོམ་པས་རྟེན་འབྲེལ་
ཡན་ལག་བཅུ་གཉིས་པོ་ཐམས་ཅད་སྤངས་པའི་ཕྱིར། འཁོར་གསུམ། དེ་བཞིན་དུ། བདེན་
འཛིན་མ་ལུས་སྲིད་པའི་ཡན་ལག་ཏུ། །འཆད་པ་དེ་དག་ཟླ་བའི་གཞུང་མ་ཡིན། །ཞེས་སྨྲ་བ་
ནི་ཁས་ལེན་མེད་པའི་ཐལ་འགྱུར་ཡིན་ཏེ། ཁོ་བོ་ཅག་གི་ལུགས་ལ་རྟེན་འབྲེལ་ཡན་ལག་་་
བཅུ་གཉིས་ཀྱི་ཐོག་མའི་མ་རིག་པར་གྱུར་པའི་གང་ཟག་གི་བདག་འཛིན་དང་ཆོས་ཀྱི་་་་
བདག་འཛིན་གཉིས་ཀ་ཡོད་ཀྱང་། བདེན་འཛིན་གང་ཡིན་ཡན་ལག་བཅུ་གཉིས་ཀྱི་ཐོག་་
མའི་མ་རིག་པར་ཁས་ལེན་པའི་དོགས་པ་ཙམ་ཡང་མེད་པའི་ཕྱིར། འཕཊ་རྒྱུད་ལ་བདེན་
འཛིན་ཡོད་ཀྱང་། དེའི་རྒྱུད་ལ་ཡན་ལག་བཅུ་གཉིས་ཀྱི་ཐོག་མའི་མ་རིག་པ་མེད་པའི་ཕྱིར།
མཁས་མཆོག་དབྱིག་གཉེན་གྱིས། བདེན་པ་མཐོང་ལ་འཕེན་པ་མེད། །ཅེས་གསུངས་པ་ཁོ་
བོ་ཅག་སྒྲ་ཇི་བཞིན་པར་འདོད་པའི་ཕྱིར། ཡང་ཁྱེད་ཀྱིས་དགག་པ་གཅིག་ལ། མངོན་པའི་
271



གཞུང་ལས་འཇིག་རྟེན་འདས་ལམ་དུ། །བཤད་པ་དེ་དག་ཇི་བཞིན་མ་ཡིན་ན། །དེ་ནས་་་
བཤད་པའི་ཆགས་བྲལ་དེ་དག་ལ། །དཔྱོད་ལྡན་སུ་ཞིག་ཡིད་བརྟན་བྱེད། །ཅེས་སྨྲས་འདུག་
པ། སྤྱིར་ཁོ་བོ་ཅག་གི་ལུཊ་ལ་ཡང་མངོན་པ་གཉིས་ནས་བཤད་པའི་དགྲ་བཅོམ་གྱིས་གོ་
ཆོད་མི་ཆོད་དཔྱོད་པ་ཅིག་ཡོད་མོད། ཁྱེད་ཀྱིས་དེ་ཙམ་ལ་བློ་རྩེ་མ་གཏད་པར་མངོན་པ་་
གཉིས་ནས་གང་བཤད་ཐམས་ཅད་སྒྲ་ཇི་བཞིན་པར་ཁས་ལེན་ཞེས་པར་འདུག་པ། དེ་་་་
ལྟར་ཡིན་ན། དངོས་པོ་ཐམས་ཅད་བདེན་གྲུབ་ཡིན་པར་ཐལ། དེ་ལྟར་དུ་མངོན་པ་གཉིས་
ནས་བཤད་པའི་ཕྱིར། འཁོར་གསུམ། གཞན་ཡང་། ཤེས་སྒྲིབ་སྤངས་པའི་ཀུན་མཁྱེན་མེད་
པར་ཐལ། དེ་མེད་པར་མཛོད་ལས་བཤད་པའི་ཕྱིར། ཁྱབ་པ་ཁས། རྟགས་གྲུབ་སྟེ། མཛོད་
ལས་ཤེས་སྒྲིབ་ཀྱི་ཐ་སྙད་ཙམ་ཡང་མ་བཤད་པའི་ཕྱིར། རྩ་བར་འདོད་ན། ཤེས་སྒྲིབ་སྤངས་
པའི་ཀུན་མཁྱེན་ཡོད་པར་ཐལ། དེ་ཡོད་པར་མངོན་པ་ཀུན་བཏུས་ལས་བཤད་པའི་ཕྱིར།
འཁོར་གསུམ། གཞན་ཡང་། བདེན་འཛིན་མ་སྤངས་པའི་ཀུན་མཁྱེན་ཡོད་པར་ཐལ།
མངོན་པ་གཉིས་ནས་བདེན་འཛིན་མ་སྤངས་པའི་ཀུན་མཁྱེན་བཤད་པའི་ཕྱིར། ཁྱབ་པ་་་
ཁས། གལ་ཏེ་བདེན་པར་འཛིན་པ་ཞེས་པའི་འཛིན་པ་དེ་མངོན་པ་གཉིས་ལུགས་ལ་ཡང་
སྤང་བྱ་ཡིན་པས། མངོན་པ་གཉིས་ཀྱི་ལུགས་ལ་ཡང་བདེན་འཛིན་སྤངས་པའི་ཀུན་མཁྱེན་
ཡོད་དོ་ཞེ་ན། འོ་ན་བདེན་གྲུབ་མངོན་སུམ་དུ་གཟིགས་པའི་ཀུན་མཁྱེན་ཡོད་པར་ཐལ།
མངོན་པ་གཉིས་ནས་བདེན་གྲུབ་མངོན་སུམ་དུ་གཟིགས་པའི་ཀུན་མཁྱེན་བཤད་པའི་ཕྱིར།
འཁོར་གསུམ། དེའི་རྗེས་སུ་ཁྱེད་ཀྱིས། རྒྱ་ཆེན་མངོན་པའི་གཞུང་ལས་བཤད་པ་ཡི། །ཐར་
པ་དག་ལ་ཡིད་བརྟན་མི་རུང་ན། །ཟབ་མོ་མདོ་སྡེར་བཤད་པའི་ཀུན་མཁྱེན་ལ། །ཡིད་་་་་་
བརྟན་བྱེད་པའི་སྐལ་ལྡན་སུ་ཞིག་འབྱུང་། །ཞེས་སྨྲ་བ་འདི་ཡང་མི་འཐད་དེ། མངོན་པ་་་
གོང་འོག་ལས་བདེན་འཛིན་མ་སྤངས་ཤིང་གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་
པའི་རྟོག་པ་ཙམ་སྤངས་པའི་ཐར་པ་བཤད་ལ། དེ་འདྲ་བའི་ཐར་པས་ཐར་པའི་གོ་མི་ཆོད་
པའི་ཕྱིར། མ་གྲུབ་ན་དེ་འདྲ་བའི་ཐར་པ་ཡོད་པར་ཐལ་ལོ། །གཞན་ཡང་། འདི་དྲི་བར་བྱ་
སྟེ། སེམས་ཙམ་གྱི་ལྟ་བ་ཙམ་གོམས་པར་བྱས་པ་ལ་བརྟེན་ནས་སངས་རྒྱས་པའི་ཀུན་་་་་
272



མཁྱེན་དེ་ཀུན་མཁྱེན་ཡིན་ནམ་མ་ཡིན། དེ་ཀུན་མཁྱེན་ཡིན་ནོ་ཞེ་ན། འོ་ན་སངས་རྒྱས་ཀྱི་
གོ་འཕང་ཐོབ་པར་བྱེད་པ་ལ་བདེན་འཛིན་སྤོང་མི་དགོས་པར་ཐལ། སེམས་ཙམ་གྱི་ལྟ་བ་
ཙམ་ལ་བརྟེན་ནས་སངས་རྒྱས་པའི་ཀུན་མཁྱེན་ཡོད་པའི་ཕྱིར། འདོད་ན། སངས་རྒྱས་་་
ཐོབ་པར་བྱེད་པ་ལ་ཤེས་སྒྲིབ་རྫོགས་པར་སྤྱོང་མི་དགོས་པར་ཐལ། དེ་ལ་བདེན་འཛིན་་་་
སྤོང་མི་དགོས་པ་གང་ཞིག བདེན་འཛིན་ཤེས་སྒྲིབ་ཡིན་པའི་ཕྱིར། འདོད་ན། ཤེས་སྒྲིབ་་་
ཟད་པར་མ་སྤངས་པའི་སངས་རྒྱས་ཡོད་ཅེས་སྨྲ་བ་ནི་ཁྱེད་ཀྱི་གྲུབ་མཐའི་ཁྱད་ཆོས་སོ། །
གལ་ཏེ་སེམས་ཙམ་གྱི་ལྟ་བ་ཙམ་གོམས་པར་བྱས་པས་སངས་རྒྱས་ཐོབ་མི་ནུས་ཞེ་ན། འོ་
ན་ཟབ་མོ་མདོ་སྡེར་བཤད་པའི་ཀུན་མཁྱེན་ལ་ཡིད་བརྟན་མི་རུང་བར་ཐལ། རྒྱ་ཆེན་་་་་
མངོན་པའི་གཞུང་ལས་བཤད་པའི་ཀུན་མཁྱེན་ལ་ཡིད་བརྟན་མི་རུང་བའི་ཕྱིར། འཁོར་་་
གསུམ། དེའི་རྗེས་སུ་ཁྱེད་ཀྱིས། ཐལ་འགྱུར་མ་གཏོགས་ཤིང་རྟའི་སྲོལ་ཀུན་གྱིས། །ཐམས་་་
ཅད་མཁྱེན་པའི་ལམ་བཟང་སྨོས་ཅི་དགོས། །ཐར་པར་བགྲོད་པའི་ལམ་ཡང་མ་བསྟན་ཕྱིར།། ་
འདི་དག་ཐར་འདོད་འཇུག་པའི་སྒོ་མིན་ཞེས། །དམ་ཆོས་ཕལ་ཆེར་སྤོང་བའི་སྡིག་ཅན་ལ། །
བློ་གསལ་སྐྱེ་བོ་ཀུན་ཀྱང་བག་ཡོད་མཛོད། །ཅེས་ཁ་ཆེན་པོ་དང་བཅས་པའི་དགག་ཕ་་་་
བྱས་འདུག་པ། ཁྱེད་ལ་ཐོག་མར་འདི་དྲི་བར་བྱ་སྟེ། རྗེ་ཙོང་ཁ་པས་ཐལ་འགྱུར་བའི་་་་་
གཞུང་མ་གཏོགས་པའི་ཤིང་རྟའི་སྲོལ་གཞན་ཀུན་ལས་ཐར་པ་དང་ཐམས་ཅད་མཁྱེན་་་
པར་བགྲོད་པའི་ཐབས་ཀྱི་གཙོ་བོ་སྟོང་ཉིད་རྟོགས་པའི་ལྟ་བ་རྣམ་དག་ཅིག་མ་བསྟན་་་་
པར་ཁས་བླངས་པས། རྗེ་ཙོང་ཁ་པ་དམ་ཆོས་ཕལ་ཆེར་སྤོང་བའི་སྡིག་ཅན་ཡིན་ཟེར་བ་་་
ཡིན་ནམ། ཐལ་འགྱུར་བའི་གཞུང་མ་གཏོཊ་ཤིང་རྟའི་སྲོལ་ཀུན་ལས་ཐར་པ་དང་ཐམས་་
ཅད་མཁྱེན་པར་བགྲོད་པའི་ཐབས་ཀྱི་ལམ་ཙམ་ཡང་མ་བསྟན་པ་ཁས་བླངས་པས། རྗེ་་་་
ཙོང་ཁ་པ་དམ་ཆོས་ཕལ་ཆེར་སྤོང་བའི་སྡིག་ཅན་ཡིན་ཟེར་བ་གང་ཡིན། དང་པོ་ལྟར་ན།
འོ་ན་གྲུབ་མཐའ་བཞི་ཀའི་གཞུང་ནས་བཤད་པའི་སྟོང་ཉིད་དེ་སྟོང་ཉིད་མཚན་ཉིད་པ་་
ཡིན་པར་ཐལ། མངོན་པ་གོང་འོག་གཉིས་ལ་སོགས་པ་གྲུབ་མཐའ་འོག་མའི་གཞུང་ལས་
ཐར་པ་ཐོབ་པའི་ཐབས་ཀྱི་གཙོ་བོ་སྟོང་ཉིད་རྟོགས་པའི་ལྟ་བ་བསྟན་པའི་ཕྱིར། འདོད་ན།
273



ཁྱེད་ཀྱི་དབུ་མ་རྣམ་ངེས་ཞེས་པ་དེར། ཉན་རང་དགྲ་བཅོམ་པས་ཆོས་ཀྱི་བདག་མེད་དང་
གང་ཟག་གི་བདག་མེད་རྟོགས་ཀྱང་། སྟོང་ཉིད་མ་རྟོགས་ཞེས་སྨྲས་ན་སྐབས་འདིར་་་་་
མངོན་པ་གཉིས་ནས་བཤད་པའི་གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པ་དེ་་་་
སྟོང་ཉིད་མཚན་ཉིད་པ་ཡིན་ཞེས་ཟེར་བ་སོགས་སྨྱོན་པའི་གཏམ་དང་མཚུངས་པ་མང་དུ་
སྨྲས་འདུག་པ། ཐུགས་དྲན་པས་གཟུང་མཛོད། རྩ་བའི་རྟགས་གཉིས་པ་ལྟར་ན། ཆོས་་་་་
མངོན་པ་གོང་འོག་སོཊ་གྲུབ་མཐའ་འོག་མའི་གཞུང་ལས་ཐར་པ་ཐོབ་པའི་ཐབས་ཀྱི་ལམ་
ཙམ་ཡང་མ་བསྟན་པར་འདོད་པ་ཁོ་བོ་ཅག་རྣམ་རྟོག་བྱེད་དེ། དེ་ཡང་འདུལ་བའི་སྡེ་སྣོད་
དགོངས་འགྲེལ་དང་བཅས་པ་ནས་ཐར་པ་ཐོབ་པར་བྱེད་པ་ལ་མེད་དུ་མི་རུང་བའི་ཚུལ་
ཁྲིམས་ཀྱི་བསླབ་པ་སོ་སོ་ཐར་པའི་སྡོམ་པ་ཉམས་སུ་ལེན་ཚུལ་རྒྱས་པར་བསྟན། བྱང་ས་་་
ཐེག་བསྡུས་རབ་ཏུ་བྱེད་པ་སྡེ་བརྒྱད་སོགས་སུ་བྱང་ཆུབ་སེམས་དཔའི་སྡོམ་པ་ཉམས་སུ་་
ལེན་ཚུལ་རྒྱས་པར་བསྟན། མངོན་པ་ཀུན་བཏུས་སོཊ་ལས་ཐེག་པ་ཆེན་པོའི་རིགས་ཅན་་
རེ་ཞིག་དབུ་མའི་ལྟ་བ་སྟོན་པའི་སྣོད་དུ་མི་རུང་བ་རྣམས་ལ་ཆོས་ཀྱི་བདག་མེད་རགས་པ་
བསྒོམས་ནས་རྒྱུད་སྨིན་པར་བྱེད་ཚུལ་དེ་བསྟན། ཆོས་མངོན་པ་སྡེ་འདུན། བྱེ་བྲག་བཤད་
མཛོད་ཆེན་མོ་ལ་སོགས་ལས། གང་ཟག་གི་བདག་མེད་ཕྲ་མོ་སྟོན་པའི་སྣོད་དུ་མི་རུང་བ་
རྣམས་ལ་གང་ཟག་གི་བདག་མེད་རགས་པ་བསྒོམ་ཚུལ་རྒྱས་པར་བསྟན་པར་ཁོ་བོ་ཅག་་
འདོད་པའི་ཕྱིར། དོན་འདི་ནི་དཔལ་མགོན་འཕཊ་པ་ཀླུ་སྒྲུབ་ལ་སོགས་པའི་ཤིང་རྟ་ཆེན་
མོ་རྣམས་ཀྱི་བཞེད་པ་ཡིན། ཆོས་དབྱིངས་བསྟོད་པ་ལས། མི་རྟག་སྡུག་བསྔལ་སྟོང་པ་ཞེས།།
བྱ་བ་གསུམ་པོས་སེམས་སྦྱོང་བྱེད། །མཆོག་ཏུ་སེམས་ནི་སྦྱོང་བྱེད་པའི། །ཆོས་ནི་རང་་་་་་
བཞིན་མེད་པ་ཡིན། །ཞེས་མི་རྟག་སྡུག་བསྔལ་སྟོང་བདག་མེད་པ་རགས་པ་སྟོན་པའི་་་་་
གཞུང་རྣམས་གདུལ་བྱ་རྒྱུད་ཡོངས་སུ་སྨིན་པར་བྱེད་པའི་ཐབས་དང༌། གདུལ་བྱ་རྣམས་་་
འཁོར་བ་ལས་གྲོལ་བར་བྱེད་པའི་ཐབས་ཀྱི་གཙོ་བོ་ཆོས་ཐམས་ཅད་རང་བཞིན་མེད་པར་
རྟོགས་པའི་ཤེས་རབ་ལ་བཤད་པའི་ཕྱིར། དེས་ན། མགོན་པོ་ཀླུ་སྒྲུབ་ཀྱིས། གང་དག་བདེན་
པ་འདི་གཉིས་ཀྱི། །རྣམ་དབྱེ་རྣམ་པར་མི་ཤེས་པ། །དེ་དག་སངས་རྒྱས་བསྟན་པ་ལ། །ཟབ་
274



མོའི་དེ་ཉིད་རྣམ་མི་མཐོང་། །ཞེས་ཐལ་འགྱུར་བའི་གཞུང་ནས་བཤད་པའི་བདེན་གཉིས་
ཀྱི་རྣམ་གཞག་མི་ཤེས་པའི་གྲུབ་མཐའ་འོག་མས་སངས་རྒྱས་ཀྱི་བསྟན་པའི་སྙིར་པོ་རྟེན་
འབྱུང་ཟབ་མོའི་དེ་ཁོ་ན་ཉིད་མི་ཤེས་ཞེས་གསུངས་པ་དང་། བཞི་བརྒྱ་པར། ཞི་སྒོ་གཉིས་
པ་མེད་པ་དང་། །ཞེས་ཐལ་འགྱུར་བའི་གཞུང་ནས་བཤད་པའི་ཆོས་ཐམས་ཅད་རང་་་་་་
བཞིན་མེད་པར་རྟོགས་པའི་ལམ་དེ་ཞི་སྒོ་གཉིས་མེད་ཀྱི་ལམ་དུ་བཤད་པ་དང༌། དཔལ་
ལྡན་ཟླ་བས། སློབ་དཔོན་ཀླུ་སྒྲུབ་ཞབས་ཀྱི་ལམ་ལས་ནི། །ཕྱི་རོལ་གྱུར་ལ་ཞི་བའི་ཐབས་་་
མེད་དོ། །དེ་དག་ཀུན་རྫོབ་དེ་ཉིད་བདེན་ལས་ཉམས། །དེ་ལས་ཉམས་ལ་ཐར་པ་འགྲུབ་་་
ཡོད་མིན། །ཞེས་སོཊ་གསུངས་པ་ལ། ཁྱེད་ཀྱིས། ཐལ་འགྱུར་མ་གཏོགས་ཤིང་རྟའི་སྲོལ་ཀུན་
གྱིས། །ཐམས་ཅད་མཁྱེན་པའི་ལམ་བཟང་སྨོས་ཅི་དགོས། །ཐར་པར་བགྲོད་པའི་ལམ་ཡང་
མ་བསྟན་ཕྱིར། །འདི་དག་ཐར་འདོད་འཇུག་པའི་སྒོ་མིན་ཞེས། །དམ་ཆོས་ཕལ་ཆེར་སྤོང་་
བའི་སྡིག་ཅན་ལ། །བློ་གསལ་སྐྱེ་བོ་ཀུན་ཀྱང་བག་ཡོད་མཛོད། །ཅེས་ཀླུ་སྒྲུབ་ཡབ་སྲས་་་་
གཉིས་དང་། དཔལ་ལྡན་ཟླ་བ་གྲགས་པ། རྗེ་ཙོང་ཁ་པ་རྣམས་ལ་དམ་ཆོས་ཕལ་ཆེར་སྤོང་
བའི་སྡིག་ཅན་ཞེས་སྐུར་པ་ཆེན་པོ་བཏབ་འདུག་པ། ཁྱེད་ཀྱིས་ཆོས་སྤོང་གི་ལས་གང་ལ་་་
ཟེར་ད་དུང་མ་གོ་བར་སྣང་བས། ཁོ་བོས་བཤད་པར་བྱ་སྟེ། དེ་ཡང་བརྒྱད་སྟོང་པའི་མེ་་་
ཏོག་བཀྲམ་པའི་ལེའུ་ལས། ཀུན་དགའ་བོ། དེ་ལྟ་བས་ན་ཤེས་རབ་ཀྱི་ཕ་རོལ་ཏུ་ཕྱིན་པ་་་
འདི་ཅི་ནས་ནུབ་པར་མི་འགྱུར་བར་ཁྱེད་ལ་གཏད་དོ་རྗེས་སུ་གཏད་དོ། །ཡི་གེ་ཙམ་ཡང་
ནུབ་པར་མི་འགྱུར་བར་ཟུངས་ཤིག ཆོངས་ཤིག ལྷོགས་ཤིག ཀུན་ཆུབ་པར་གྱིས་ཤིག རབ་
ཏུ་ཐོན་ཅིག ཡུན་རིང་པོར་གནས་པར་གྱིས་ཤིག ཀུན་དགའ་བོ། ཁྱོད་ཀྱིས་ཤེས་རབ་ཀྱི་ཕ་
རོལ་ཏུ་ཕྱིན་པ་མ་གཏོགས་པར་ཆོས་གང་ངས་མངོན་སུམ་དུ་བཤད་པའི་ཆོས་བཤད་པ་
དེ་དག་ཐམས་ཅད་གཟུང་ནས་ཕྱིས་རྣམ་པར་ཆུད་གཟན་ཏམ། ཕྱིས་བཏང་ངམ། བརྗེད་་
པར་བྱས་ན། ཀུན་དགའ་བོ། ཁྱོད་དེ་ཙམ་གྱིས་ངས་ཉེས་པར་བརྩི་བར་མི་འགྱུར་གྱི། ཀུན་
དགའ་བོ། ཡང་འདི་ལྟར་ཁྱོད་ཀྱིས་ཤེས་རབ་ཀྱི་ཕ་རོལ་ཏུ་ཕྱིན་པ་དང་ལྡན་པའི་ཚིག་གམ་
ཚིག་གི་ཡན་ལག་ཀྱང་རུང་སྟེ། ཆུད་གཟན་ཏམ། བཏང་ངམ་བརྗེད་པར་བྱས་ན། ཀུན་་་
275



དགའ་བོ། ཁྱོད་ཀྱིས་དེ་ཙམ་དུ་ང་ལ་ཉེས་པར་བྱས་པར་འགྱུར་ཏེ། ཁྱོད་ཀྱིས་ངའི་སེམས་
ཀྱང་མགུ་བར་མ་བྱས་སོ། །ཀུན་དགའ་བོ། ཡང་ཁྱོད་ཀྱིས་གལ་ཏེ་ཤེས་རབ་ཀྱི་ཕ་རོལ་ཏུ་་
ཕྱིན་པ། བཟུང་ནས་ཕྱིས་ཆུད་གཟན་ཅིང་བཏང་སྟེ། བརྗེད་པར་བྱས་ན་ཁྱོད་ཀྱིས་ང་ལ་་
བཀུར་སྟིར་མ་བྱས་བླ་མར་མ་བྱས། བརྗེད་པར་མ་བྱས། མཆོད་པར་མ་བྱས། རི་མོར་མ་་་
བྱས། བསྙེན་བཀུར་མ་བྱས་སོ། །ཀུན་དགའ་བོ། གང་དག་འདས་པ་དང་། མ་འོངས་པ་་་་
དང་། ད་ལྟར་བྱུང་བའི་སངས་རྒྱས་བཅོམ་ལྡན་འདས་དེ་དག་ལ་ཡང་ཀུན་དགའ་བོ་ཁྱོད་
ཀྱིས་བཀུར་སྟིར་མ་བྱས། བླ་མར་མ་བྱས། བརྗེད་པར་མ་བྱས། མཆོད་པར་མ་བྱས། རི་མོར་
མ་བྱས། བསྙེན་བཀུར་མ་བྱས་པ་ཡིན་ནོ། །ཀུན་དགའ་བོ། གལ་ཏེ་ཁྱོད་ཀྱིས་ཤེས་རབ་ཀྱི་་
ཕ་རོལ་ཏུ་ཕྱིན་པ་བཟུང་ནས་ཕྱིས་ཆུད་གཟན་ཅིང་བཏང་སྟེ་བརྗེད་པར་བྱས་ན་ཀུན་་་་་
དགའ་བོ་ཁྱོད་ཀྱིས་དེ་ཙམ་དུ་ང་ལ་ཉེས་པར་བྱས་པར་འགྱུར་ཏེ། ཁྱོད་ཀྱིས་ངའི་སེམས་་་
ཀྱང་མགུ་བར་མ་བྱས་སོ། །དེ་ཅིའི་ཕྱིར་ཞེ་ན། ཀུན་དགའ་བོ། ཤེས་རབ་ཀྱི་ཕ་རོལ་ཏུ་ཕྱིན་
པ་འདི་ནི་འདས་པ་དང་། མ་འོངས་པ་དང་། ད་ལྟར་བྱུང་བའི་དེ་བཞིན་གཤེགས་པ་དགྲ་
བཅོམ་ཡང་དག་པར་རྫོགས་པའི་སངས་རྒྱས་རྣམས་ཀྱི་ཡུམ་སྟེ་སྐྱེད་པ་འབྱིན་པ་ཐམས་་་
ཅད་མཁྱེན་པ་ཉིད་ཐོབ་པར་བྱེད་པ་ཡིན་པའི་ཕྱིར། དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་ཀྱིས་གསུངས་སོ། །ཞེས་བཅོམ་ལྡན་འདས་ཀྱི་ཀུན་་་
དགའ་བོ་ལ་ཁྱོད་ཀྱིས་ངའི་གསུང་རབ་གཞན་ཐམས་ཅད་ཆུད་གཟན་པར་བྱས་ཀྱང་བླའི།
ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཐ་ན་ཡི་གེ་འབྲུ་གཅིག་ཀྱང་ཉམས་པར་མི་བྱའོ། །གལ་
ཏེ་བྱས་ན་ཁྱོད་ཀྱིས་ངའི་སེམས་མགུ་བར་མ་བྱས། ཞེས་སོཊ་རྒྱུ་མཚན་དང་བཅས་བཀའ་
སྩལ་འདུག་པ་ལ་ཁྱོད་ཀྱིས་བརྩམས་པའི་ལུགས་གཉིས་རྣམ་འབྱེད་ཡིན་ནམ་དེར། ཤེར་་་
ཕྱིན་གྱི་མདོ་རྒྱས་འབྲིང་བསྡུས་གསུམ་ལས། ཐོས་བསམ་གྱིས་གཏན་ལ་འབེབས་པའི་ཆད་
སྟོང་མེད་དགག་ཙམ་ཞིག་བསྟན་པ་ཡིན་གྱི། བསྒོམ་པས་ཉམས་སུ་མྱོང་བྱའི་སྟོང་ཉིད་མ་
བསྟན་ཞེས་དང༌། དེ་བཞིན་དུ་དབུ་མ་རིགས་ཚོགས་དང་ཟླ་གྲཊ་ཀྱི་གཞུང་ལས་བསྒོམ་་་་
པས་ཉམས་སུ་མྱོང་བྱའི་སྟོང་ཉིད་མ་བསྟན་ཞེས་ཤེས་རབ་ཀྱི་ཕ་རོལ་ཏུ་ཕྱིན་པ་སྤངས་་་
276



པས་ལས་ཀྱི་སྒྲིབ་པ་གཞན་ཤིན་ཏུ་མི་བཟད་པ་ལའང་སྟོང་ཉིད་ཀྱི་ལྟ་བ་ལ་བརྟེན་ནས་་་
དག་པར་བྱར་ཡོད་ཀྱང་། འདི་ལ་ནི། སྤངས་ནས་སྐྱབས་མེད་གྱུར་བ་དེ་ནི་མནར་མེད་འགྲོ།
ཞེས་གསུངས་པ་ལྟར་སྐྱབས་དང་རྟེན་གཞན་མེད་པས་དམྱལ་བ་མནར་མེད་པར་ཆེས་་་་
རིང་བར་གནས་དགོས་པར་སེམས་ཅན་དམྱལ་བའི་ལེའུ་ལས་གསུངས་པས། དམ་ཆོས་་་
མཐའ་དག་སྤོང་བའི་ཆོས་སྤོང་གི་ལས་ནི་དེ་ལྟ་བུ་ལ་ཟེར་བ་ཡིན་ནོ། །དེས་ན་ཁྱེད་ཀྱི་་་་
ལུགས་གཉིས་རྣམ་འབྱེད་ཟེར་བའི་ཆོས་སྤོང་གི་ལས་གསོག་པའི་བསྟན་བཅོས་ངན་པ་་་
འདི་ད་ལན་དགག་པ་གཏོང་བ་ལ་མི་ལྟ་དཀའ་མེད་བྱུང་ཕྱིན་ཆད་འདི་འདྲ་བ་ཐོས་ན་རྣ་
བ་དགབ་པར་བྱའོ། །
ཁྱེད་ཀྱིས་དཔལ་ལྡན་ཟླ་བའི་གཞུང་ཁས་ལེན་པའི་ལུགས་སུ་བྱས་ནས། རྗེ་ཙོང་
ཁ་པ་ལ་དགག་པ་འདི་ལྟར་བྱེད་པ་ནི་ཧ་ཅང་ནང་འགལ་ཆེས་པ་ཡིན་པས། ད་དུང་ཁྱེད་
རང་ཉོན་ཅིག དཔལ་ལྡན་ཟླ་བ་གྲགས་པ་ཆོས་ཅན། ཁྱོད་ཆོས་སྤོང་གི་ལས་གསར་དུ་་་་་
གསོག་པའི་གང་ཟག་ཡིན་པར་ཐལ། ཁྱོད་མཁས་མཆོག་དབྱིག་གཉེན་དང་ཕྱོགས་གླང་་་
དང་གནས་བརྟན་ཆོས་སྐྱོང་སོགས་ཀྱི་གཞུང་ལས་ཐར་པ་ཐོབ་པའི་ཐབས་ཀྱི་གཙོ་བོ་མ་་
བསྟན་པར་བཞེད་པའི་གང་ཟག་ཡིན་པའི་ཕྱིར། ཁྱབ་པ་ཁས། རྟགས་དེར་ཐལ། དེ་རྣམས་
ཀྱི་གཞུང་ལས་སྟོང་ཉིད་མ་བསྟན་པར་བཞེད་པ་གང་ཞིག་ཐར་པ་ཐོབ་པའི་ཐབས་ཀྱི་་་་
གཙོ་བོ་ཟབ་མོ་སྟོང་ཉིད་རྟོགས་པའི་ལྟ་བ་ལ་བྱེད་རིགས་པའི་ཕྱིར། རྟགས་དང་པོ་དེར་་་་
ཐལ། དེ་རྣམས་ཀྱིས་སྟོང་ཉིད་མ་རྟོགས་པར་བཞེད་པའི་ཕྱིར། རྟགས་གཉིས་པ་མ་གྲུབ་ན།།
ཀླུ་སྒྲུབ་ཀྱིས། མཚན་མ་མེད་པར་མ་རྟོགས་པར། །ཁྱོད་ཀྱིས་ཐར་པ་མེད་པར་གསུངས། །
ཞེས་གསུངས་པ་འདི་ཙམ་ཡང་མ་གཟིགས་པར་ཟད་དོ། །གཞན་ཡང་། མཁས་མཆོག་་་་
དབྱིག་གཉེན་སོགས་ཀྱི་གཞུང་ལས་ཐར་པ་ཐོབ་པའི་ཐབས་ཀྱི་གཙོ་བོ་སྟོང་ཉིད་བསྟན་་་
པར་ཐལ། གྲུབ་མཐའ་བཞི་ཀའི་ལམ་ལ་བརྟེན་ནས་ཐར་པ་ཐོབ་ནུས་པར་དཔལ་ལྡན་ཟླ་
བས་བཞེད་པའི་ཕྱིར། མ་གྲུབ་ན་དངོས་འགལ་ཡིན་ཏེ། ཁྱོད་རང་གིས་འོག་ཏུ། གང་ཟག་
བདག་མེད་བསྒོམས་པས་ཆོས་རྣམས་ཀྱི། །གནས་ཚུལ་མཐོང་ཞིང་དེ་ཡིས་ཉོན་མོངས་པ། །
277



མ་ལུས་སྤངས་པའི་ཐར་པ་ཐོབ་པ་ནི། །གྲུབ་མཐའ་བཞི་ཀའི་ལམ་དུ་ཟླ་བས་བཞེད། །ཅེས་
སྨྲས་པ་དེ་ཡང་བརྗེད་དམ། རྩ་བར་འདོད་ན། དེ་རྣམས་ཀྱི་གཞུང་ལས། སྟོང་ཉིད་མ་་་་་
བསྟན་པར་ཐལ། མཁས་མཆོག་དབྱིག་གཉེན་དང་ཕྱོགས་ཀྱི་གླང་པོ་དང་། གནས་བརྟན་་
ཆོས་སྐྱོང་གསུམ་གྱིས་སྟོང་ཉིད་མ་རྟོགས་པར་དཔལ་ལྡན་ཟླ་བས་བཤད་པའི་ཕྱིར། མ་་་་
གྲུབ་ན། འཇུག་འགྲེལ་མ་བལྟས་པ་ཡིན་ཏེ། འཇུག་འགྲེལ་ལས། གལ་ཏེ་གནས་བརྟན་་་་་
དབྱིག་གཉེན་དང་། ཕྱོགས་ཀྱི་གླང་པོ་དང་། ཆོས་སྐྱོང་ལ་སོགས་པ་བསྟན་བཅོས་རྣམས་ཀྱི་
མཛད་པ་པོ་བྱོན་ཟིན་པར་གྱུར་པ་དེ་དག་གིས་ཀྱང་ཡི་གེ་ཙམ་ཐོས་པས་འཇིགས་ཏེ། རྟེན་
ཅིང་འབྲེལ་བར་འབྱུང་བའི་དོན་ཕྱིན་ཅི་མ་ལོག་པར་སྟོན་པ་འདི་ཡོངས་སུ་སྤངས་སམ་་
ཞེ་ན། དེ་སྐད་དུ་སྨྲའོ། །ཞེས་གསུངས་པའི་ཕྱིར། དེའི་རྗེས་སུ་ཁྱེད་ཀྱིས། རྒྱལ་བ་འདས་་་་
ཚུལ་བསྟན་ནས་རིང་ཞིག་ཏུ། །ཉན་ཐོས་བསྟན་པ་འབའ་ཞིག་དར་ཞིང་རྒྱས། །དུས་དེར་
ཐར་འདོད་རྣམས་ཀྱིས་འཇུག་ངོགས་གང་། །གང་ཞིག་ཉམས་སུ་བླངས་པས་སུ་ཞིག་གྲོལ། །
ཞེས་ཐར་པ་ཐོབ་པ་ལ་ཐལ་འགྱུར་བའི་གཞུང་ནས་བཤད་པའི་སྟོང་ཉིད་རྟོགས་དགོས་ན།
སངས་རྒྱས་མྱ་ངན་ལས་འདས་ཚུལ་བསྟན་ནས་དུས་རིང་མོ་ཞིག་ཏུ་སྡེ་པ་བཅོ་བརྒྱད་་་་
སོགས་ཉན་ཐོས་ཀྱི་བསྟན་པ་གཙོ་བོར་དར་ཞིང་ཐལ་འགྱུར་གྱི་ལྟ་བའི་སྲོལ་ཕྱེ་མ་ཟིན་་་
པའི་དུས་དེར་ཉན་ཐོས་མང་པོས་དགྲ་བཅོམ་པའི་འབྲས་བུ་ཐོབ་པ་ནི་བྱུང་འདུག་པས།
ཉན་ཐོས་དེ་རྣམས་ཀྱིས་གང་ཉམས་སུ་བླངས་པས་གྲོལ་བ་ཐོབ་པ་ཡིན་ཞེས་འདྲི་བར་་་་་
འདུག་པ། ཁྱེད་དབུ་འཁོར་འདུག་པས་ཁོ་བོས་བཤད་པར་བྱ་སྟེ། དེའི་དུས་ཀྱི་ཉན་ཐོས་་
དགྲ་བཅོམ་པ་རྣམས་ཀྱིས་ཆོས་ཐམས་ཅད་རང་བཞིན་མེད་པར་རྟོགས་པའི་ལྟ་་་་་་་་་
བསྒོམས་པ་ལ་བརྟེན་ནས་གྲོལ་བ་ཐོབ་པ་ཡིན་ཅིང་། ཆོས་ཐམས་ཅད་རང་བཞིན་མེད་་་་
པར་རྟོགས་པའི་ལྟ་བ་དེ་ཐལ་འགྱུར་བའི་གཞུང་ནས་བཤད་པའི་ལྟ་བ་རྣམ་པར་དག་པ་
དེ་ཡིན་ནོ་ཞེས་ཁོ་བོ་ཅག་སྨྲའོ། །གལ་ཏེ་ཐུབ་པའི་དབང་པོ་མྱ་ངན་ལས་འདས་ནས་་་་་་
མགོན་པོ་ཀླུ་སྒྲུབ་འཇིག་རྟེན་དུ་མ་བྱོན་བར་དུ། སྲིད་པ་ལས་གྲོལ་བ་ཐོབ་པའི་གང་ཟག་་་
མི་སྲིད་པར་ཐལ། དེའི་བར་དུ་ཐལ་འགྱུར་བའི་ལྟ་བ་མེད་པའི་ཕྱིར། དེའི་བར་དུ་དབུ་མ་
278



ཐལ་རང་གི་ཐ་སྙད་ཙམ་ཡང་མེད་པའི་ཕྱིར་ཏེ། དེའི་ཚོ་མགོན་པོ་ཀླུ་སྒྲུབ་འཇིག་རྟེན་དུ་
བྱོན་པའི་ཕྱིར་རོ་སྙམ་ན། དེ་འདྲའི་བགྲོ་གླེང་ཚིག་འཁྲི་ཙམ་དུ་ཟད་དེ། སློབ་དཔོན་ཀླུ་་་
སྒྲུབ་ཞབས་ཀྱི་ལམ་ལས་ནི། །ཕྱི་རོལ་གྱུར་ལ་ཞི་བའི་ཐབས་མེད་དོ། །ཞེས་གསུངས་པའི་་་
དོན་ནི། དངོས་བསྟན་གྱི་དབང་དུ་བྱས་ནས། ཀླུ་སྒྲུབ་ཀྱི་ལུགས་ལས་ཕྱི་རོལ་དུ་གྱུར་པའི་
ཆོས་ཐམས་ཅད་རང་བཞིན་གྱིས་གྲུབ་པར་ཁས་ལེན་པའི་གྲུབ་མཐའ་སྨྲ་བ་རྣམས་ལ་ཞི་་
བ་མྱང་འདས་ཐོབ་པའི་ཐབས་ཀྱི་གཙོ་བོ་མེད་ཅིང་། ཆོས་ཐམས་ཅད་རང་བཞིན་གྱིས་་་་
གྲུབ་པར་འདོད་པའི་ཕྱི་ནང་གི་གྲུབ་མཐའ་སྨྲ་བ་རྣམས་བདེན་པ་གཉིས་ཀ་ལས་ཉམས་་
པ་ཡིན་ལ། བདེན་གཉིས་ལས་ཉམས་པས་དེ་མ་བཏང་གི་བར་དུ་ཐར་པ་ཐོབ་པ་ཡོད་པ་
མིན། ཞེས་པའི་དོན་ཡིན་ལ། གཞུང་དེ་རྣམས་ཀྱི་དགོངས་པའི་གཙོ་བོ་ནི་ཆོས་ཐམས་ཅད་
རང་བཞིན་གྱིས་གྲུབ་པས་སྟོང་པའི་སྟོང་ཉིད་གནས་ལུགས་མཐར་ཐུག་ཡིན་པ་དེ། མདོ་་
རྒྱས་འབྲིང་བསྡུས་གསུམ་གྱི་དགོངས་པར་དཔལ་མགོན་འཕགས་པ་ཀླུ་སྒྲུབ་ཀྱིས་སྲོལ་ཕྱེ་
བ་ཡིན་ལ། ཆོས་ཐམས་ཅད་རང་བཞིན་གྱིས་གྲུབ་པས་སྟོང་པའི་སྟོང་ཉིད་རྟོགས་པའི་ལྟ་
བ་དེ་རྒྱུད་ལ་མ་སྐྱེས་པར་ཐར་པ་ཐོབ་པའི་གང་ཟག་མི་སྲིད་ཅེས་པའི་དོན་ཡིན་ནོ། །དེས་
ན་དཔལ་མགོན་ཀླུ་སྒྲུབ་འཇིག་རྟེན་དུ་མ་བྱོན་གོང་དུ་ཉན་ཐོས་མང་པོས་སྟོང་ཉིད་་་་་་
རྟོགས་ནས་འཁོར་བ་ལས་གྲོལ་བ་ཐོབ་པ་ལོས་ཡོད། དེ་དག་དབང་པོ་ཡོངས་སུ་སྨིན་པས་
ཤིང་རྟའི་སྲོལ་འབྱེད་ཀྱི་གཞུང་ལ་མ་བརྟེན་པར་ཚེགས་ཆུང་ངུས་སྟོང་ཉིད་རྟོགས་ནས་་་
གྲོལ་བ་ཐོབ་པ་ཡིན་པས་སྐྱོན་དེ་དག་ག་ལ་འཇུག ཁྱེད་ཀྱི་བགྲོ་གླེང་འདི་ནི། སློབ་དཔོན་
ཀླུ་སྒྲུབ་ཞབས་ཀྱི་ལམ་ལས་ནི། །ཕྱི་རོལ་གྱུར་ལ་ཞི་བའི་ཐབས་མེད་དོ། །ཞེས་གསུངས་པ་ལ།
སློབ་དཔོན་ཀླུ་སྒྲུབ་ཀྱི་གཞུང་ལ་ཐོས་བསམ་མ་བྱས་པའི་ཕྱིར། འཁོར་གསུམ་ཞེས་པ་དང་
ཁྱད་པར་ཅི་ཡང་མི་འདུག་པས། ཁྱེད་རང་གི་བསྡུས་ར་བ་རྣམས་ལ་གསུངས་མཛོད། སྤྱིར་
ཁྱེད་ནང་འགལ་ཁོ་ན་སྨྲ་བ་འདུག་སྟེ། ཁྱེད་རང་གིས་བརྩམས་པའི་དབུ་མ་རྣམ་ངེས་ཞེས་
པ་དེར། སྤྱོད་འཇུག་གི་དོན་འཆད་པ་ན། མོ་གལ་གྱི་བུ་ལྟ་བུའི་དགྲ་བཅོམ་པས་ཀྱང་གྲོལ་
བ་མ་ཐོབ་པར་ཁས་བླངས། འདིར་ནི་ཉན་ཐོས་དགྲ་བཅོམ་པས་གྲོལ་བ་ཐོབ་པར་ཁས་་་
279



བླངས་འདུག་པའི་ཕྱིར། ཡང་དགག་པ་གཅིག་ལ། ཉན་ཐོས་གཞུང་གི་ཐར་པའི་ལམ་་་་་
ཞུགས་པས། །སྲིད་པའི་རྩེ་ལ་ཆགས་བྲལ་བྱེད་མིན་ན། །ཕྱི་རོལ་གཞུང་དང་ནང་བའི་་་་༌་
གཞུང་ལུགས་ཀྱི། །ཐོབ་བྱའི་ཁྱད་པར་གང་ཡིན་སྨྲ་བར་རིགས། །ཞེས་སྨྲས་འདུག་པ། ཁྱེད་
རང་ལ་ནང་འགལ་བྱུང་བ་ཡེ་མ་རིག་པ་ཞིག་འདུག་སྟེ། འོ་ན་ཉན་ཐོས་དགྲ་བཅོམ་དེ་་་
ཉན་ཐོས་གཞུང་གི་ཐར་པའི་ལམ་དུ་ཞུགས་ནས་སྲིད་རྩེ་ལ་ཆགས་བྲལ་བྱས་པའི་དགྲ་་་་
བཅོམ་ཡིན་ནམ་མ་ཡིན། མ་ཡིན་ན། ཉན་ཐོས་གཞུང་གི་ཐར་པའི་ལམ་དུ་ཞུགས་ནས་དགྲ་
བཅོམ་ཐོབ་པའི་གང་ཟག་མི་སྲིད་པར་འགྱུར་རོ། །གལ་ཏེ་ཡིན་ནོ་ཞེ་ན། དེ་མ་ཡིན་པར་
ཐལ། ཉན་ཐོས་དགྲ་བཅོམ་པ་དེ་ཐལ་འགྱུར་བའི་ལྟ་བ་བསྒོམས་པ་ལ་བརྟེན་ནས་སྲིད་རྩེ་
ལ་ཆགས་བྲལ་བྱས་པ་ཡིན་པའི་ཕྱིར། མ་གྲུབ་ན། དེར་ཐལ། ཉན་ཐོས་དགྲ་བཅོམ་དེས་་་
གང་ཟག་གི་བདག་མེད་དང་ཆོས་ཀྱི་བདག་མེད་རྟོགས་ཟིན་གོམས་པར་བྱས་པས་ཐར་པ་
ཐོབ་པ་ཡིན་པའི་ཕྱིར། མ་གྲུབ་ན་དེར་ཐལ། ཉན་ཐོས་དགྲ་བཅོམ་པས་གང་ཟག་གི་བདག་
མེད་དང་ཆོས་ཀྱི་བདག་མེད་གཉིས་ཀ་མངོན་སུམ་དུ་རྟོགས་པའི་ཕྱིར། རྟགས་དངོས། །
སྤྱིར་ཕྱི་རོལ་པའི་ལམ་གྱིས་སྲིད་རྩེ་ལ་ཆགས་བྲལ་བྱེད་མི་ནུས་པ་དང༌། སངས་རྒྱས་པས་་་
འཇིག་རྟེན་ལས་འདས་པའི་ལམ་བསྒོམས་པ་ལ་བརྟེན་ནས་སྲིད་རྩེ་ལ་ཆགས་བྲལ་བྱེད་་་
ནུས་པ་ཕྱི་ནང་གི་ཁྱད་པར་ཡིན་མོད་ཁོ་བོ་ཅག་སྲིད་རྩེ་ལ་ཆགས་བྲལ་བྱེད་པ་ལ་བདེན་་
འཛིན་སྤོང་དགོས་པ་དང༌། བདེན་འཛིན་ཉོན་སྒྲིབ་ཏུ་ཁས་ལེན་པའི་ལེགས་པར་བཤད་
པ་ཡོད་པས་ཡངས་པའི་རྒྱལ་ཁམས་ཡིན་ནོ། །ཁྱེད་ཀྱིས་ཐལ་འགྱུར་བའི་ལུགས་ལ་ཡང་་་
བདེན་འཛིན་ཤེས་སྒྲིབ་ཏུ་ཁས་བླངས་པས། གྲུབ་མཐའ་གོང་འོག་གི་གཞུང་འཆད་པ་ལ་་
ལེགས་པར་བཤད་པའི་སྒོ་འགགས་ནས། རྟོག་གཟོའི་ཐ་སྙད་མང་པོ་བྱེད་དགོས་པ་བྱུང་་
བ་ཡིན་ནོ། །དེས་ན་གྲུབ་མཐའ་འོག་མས་འདོད་པའི་གང་ཟག་གི་བདག་མེད་ཙམ་་་་་
བསྒོམས་པ་ལ་བརྟེན་ནས་སྲིད་རྩེ་ལ་ཆགས་བྲལ་བྱེད་ནུས་སྙམ་པའི་ལོག་པར་རྟོག་པ་་་་
ཡིན་པར་ཤེས་པར་གྱིས་ཤིག གལ་ཏེ་གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པ་་་
མངོན་སུམ་དུ་རྟོགས་ཟིན་གོམས་པར་བྱས་པ་ལ་བརྟེན་ནས་སྲིད་རྩེ་ལ་ཆགས་བྲལ་བྱེད་་
280



ནུས་པར་ཐལ། དེ་ལ་བརྟེན་ནས་མངོན་པ་གཉིས་ནས་བཤད་པའི་སྲིད་རྩེའི་ཉོན་མོངས་་
ལ་ཆགས་བྲལ་བྱེད་ནུས་པའི་ཕྱིར་སྙམ་ན། སྐྱོན་མེད་དེ། སྲིད་རྩེ་ལ་ཆགས་བྲལ་བྱེད་པ་ལ་
སྲིད་རྩེའི་སས་བསྡུས་པའི་བདེན་འཛིན་སྤོང་དགོས་པའི་ཕྱིར་ཏེ། སྲིད་རྩེའི་སས་བསྡུས་་་
པའི་བདེན་འཛིན་ཉོན་སྒྲིབ་ཡིན་པའི་ཕྱིར་རོ། །དེས་ན་སྲིད་རྩའི་སས་བསྡུས་པའི་རྟེན་་་་་
འབྲེལ་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་མེད་ཀྱང་། སྲིད་རྩེའི་སས་
བསྡུས་པའི་བདེན་འཛིན་ཡོད་ཅིང་། དེ་ཡང་ཉོན་སྒྲིབ་ཡིན་པ་དཔལ་ལྡན་ཟླ་བའི་་་་་
དགོངས་པ་ཡིན་ནོ། །ཡང་ཁྱེད་ཀྱི་དགག་པ་གཅིག་ལ། གང་ཟག་བདག་མེད་བསྒོམས་པས་
ཆོས་རྣམས་ཀྱི། །གནས་ཚུལ་མཐོང་ཞིང་དེ་ཡིས་ཉོན་མོངས་པ། །མ་ལུས་སྤངས་པའི་ཐར་
པ་ཐོབ་པ་ནི། །གྲུབ་མཐའ་བཞི་ཀའི་ལམ་དུ་ཟླ་བས་བཞེད། །ཅེས་གང་ཟག་གི་བདག་མེད་
བསྒོམས་པས་ཆོས་རྣམས་ཀྱི་གནས་ཚུལ་ཁོང་དུ་ཆུད་ནས་ཉོན་མོངས་མ་ལུས་པར་སྤངས་
པའི་ཐར་པ་ཐོབ་ནུས་པ་དེ་གྲུབ་མཐའ་བཞི་ཀའི་ལམ་དུ་ཟླ་བས་བཞེད་ཅེས་སྨྲས་འདུག་
པ། དེའི་དོན་གང་ཡིན་གང་ཟག་གི་བདག་མེད་བསྒོངས་པས་ཆོས་ཀྱི་བདག་མེད་ཁོང་དུ་
ཆུད་དེ་ཉོན་མོངས་སྤངས་པའི་ཐར་པ་ཐོབ་ནུས་ཞེས་པའི་དོན་ཡིན་ནམ། དེ་ལས་གཞན་
པའི་ཆོས་རྣམས་ཀྱི་གནས་ཚུལ་ཁོང་དུ་ཆུད་ཚུལ་ཞིག་ཡོད། གཉིས་པ་ལྟར་ན། ཆོས་ཀྱི་་་་
བདག་མེད་དེ་ལས་གཞན་པའི་ཆོས་རྣམས་ཀྱི་གནས་ཚུལ་དེ་གང་ཡིན་སྨྲ་བར་གྱིས་ཤིག
དང་པོ་ལྟར་ན། ཉན་ཐོས་སྡེ་གཉིས་ཀྱིས་ཆོས་ཀྱི་བདག་མེད་ཀྱི་རྣམ་གཞག་ཁས་ལེན་པར་
ཐལ། གང་ཟག་གི་བདག་མེད་བསྒོམས་པས་ཆོས་ཀྱི་བདག་མེད་ཁོང་དུ་ཆུད་དེ་ཉོན་་་་་
མོངས་མ་ལུས་པར་སྤངས་པའི་ཐར་པ་ཐོབ་ནུས་པ་དེ་གྲུབ་མཐའ་བཞི་ཀའི་ལམ་དུ་ཟླ་་་
བས་བཞེད་པའི་ཕྱིར། རྟགས་དངོས། འདོད་ན། ཉན་ཐོས་སྡེ་པས་ཆོས་བདག་ཁས་མི་ལེན་
པར་ཐལ། དེས་ཆོས་ཀྱི་བདག་མེད་ཀྱི་རྣམ་གཞག་རང་ལུགས་ལ་ཁས་ལེན་པའི་ཕྱིར། །
འདོད་ན། ཉན་ཐོས་སྡེ་པས་ཆོས་བདག་ཁས་ལེན་པར་ཐལ། ཉན་ཐོས་སྡེ་པས་གཟུགས་་་
སོགས་ཕྱི་རོལ་གྱི་དོན་དུ་ཡང་ཁས་ལེན། གཟུགས་བདེན་གྲུབ་ཏུ་ཡང་ཁས་ལེན་པའི་ཕྱིར།
ཁྱབ་སྟེ། ཆོས་བདག་ཁས་ལེན་ཚུལ་ལ་ཕྱི་དོན་ཁས་ལེན་ཚུལ་དང་། བདེན་གྲུབ་ཁས་ལེན་
281



ཚུལ་གཉིས་སུ་འདུས་པའི་ཕྱིར། གྲུབ་མཐའ་གོང་འོག་གི་རྣམ་གཞག་གང་ཡང་མ་ཆགས་་
པའི་ཉན་ཐོས་སྡེ་པས་ཆོས་ཀྱི་བདག་མེད་རྟོགས་ཞེས་ཟེར་བ་ནི་སྔོན་མེད་པའི་གཏམ་་་་
གསར་བ་ཡིན་ཏེ། ཉན་ཐོས་སྡེ་པའི་གཞུང་ན་ཆོས་ཀྱི་བདག་མེད་ཀྱི་ཐ་སྙད་ཙམ་ཡང་་་་
བཤད་པ་མེད་པའི་ཕྱིར། དེས་ན་ཁྱེད་ཀྱི་གྲུབ་མཐའ་འདི་ནི་དཔལ་ལྡན་ཟླ་བའི་གཞུང་་་
ཕྱིན་ཅི་ལོག་ཏུ་འཆད་པའི་གྲུབ་མཐའ་ཡིན་ཏེ། སློབ་དཔོན་ཀླུ་སྒྲུབ་ཞབས་ཀྱི་ལམ་ལས་ནི།།
ཕྱི་རོལ་གྱུར་ལ་ཞི་བའི་ཐབས་མེད་དོ། །དེ་དག་བདེན་པ་གཉིས་ལས་མ་ཉམས་ཤིང་། །
བདེན་གཉིས་ཉམས་ལའང་ཐར་པ་འགྲུབ་པ་ཡོད། །ཐ་སྙད་བདེན་པ་ཐབས་སུ་གྱུར་པ་་་
དང་། །དོན་དམ་བདེན་པ་ཐབས་བྱུང་གྱུར་པའང་མིན། །དེ་གཉིས་རྣམ་དབྱེ་གང་གིས་མི་
ཤེས་ཀྱང་། །དེ་ནི་རྣམ་རྟོག་མ་ལོག་ཐར་ལམ་ཞུགས། །ཞེས་ཟླ་བས་གང་བཤད་དེ་ཕྱིན་ཅི་
ལོག་ཏུ་བཏོན་ནས་འཆད་པར་སྣང་བའི་ཕྱིར། གཞན་ཡང་ཉོན་ཅིག ཉན་ཐོས་སྡེ་པས་་་
ཕུང་སོགས་ཀྱི་ཆོས་རང་བཞིན་གྱིས་མེད་པར་རྟོགས་པར་ཐལ། དེས་ཆོས་ཀྱི་བདག་མེད་་
རྟོགས་པའི་ཕྱིར། འདོད་མི་ནུས་ཏེ། ཉན་ཐོས་སྡེ་པས་ཕུང་སོགས་ཀྱི་ཆོས་རྣམས་རང་་་་་
བཞིན་གྱིས་གྲུབ་པར་ཁས་ལེན་པའི་ཕྱིར། ཉན་ཐོས་སྡེ་པས་ཕུང་སོགས་ཀྱི་ཆོས་རྣམས་་་་
རང་གི་མཚན་ཉིད་ཀྱིས་གྲུབ་པར་ཁས་ལེན་པའི་ཕྱིར་ཏེ། བཀའ་དང་པོ་བདེན་བཞིའི་་་་
ཆོས་འཁོར་ལས་ཕུང་སོགས་ཀྱི་ཆོས་རྣམས་རང་གི་མཚན་ཉིད་ཀྱིས་གྲུབ་པར་གསུངས་པ་
གང་ཞིག ཉན་ཐོས་སྡེ་པས་འཁོར་ལོ་དང་པོ་སྒྲ་ཇི་བཞིན་པར་ཁས་ལེན་པའི་ཕྱིར། རྟགས་
དང་པོ་གྲུབ་སྟེ། དགོངས་འགྲེལ་ལས། བཅོམ་ལྡན་འདས་ཀྱི་རྣམ་གྲངས་དུ་མར་ཕུང་པོ་་་
རྣམས་ཀྱི་རང་གི་མཚན་ཉིད་ཀྱང་བཀའ་བསྩལ་པ། སྐྱེ་བའི་མཚན་ཉིད་དང་། འཇིག་པའི་
མཚན་ཉིད་དང་སྤང་བ་དང་ཡོངས་སུ་ཤེས་པ་ཡང་བཀའ་བསྩལ། ཞེས་སོགས་རྒྱས་པར་
གསུངས་པའི་ཕྱིར། ཁྱེད་ལ་སངས་རྒྱས་ཀྱི་གསུང་ཁུངས་སུ་དྲངས་པས་ཤེས་བྱེད་དུ་འགྲོ་
བ་ནི་དཀའ་ནའང་། སངས་རྒྱས་ཀྱི་གསུང་རབ་དཔང་དུ་བཞག་ནས་དགག་གཞག་བྱེད་་
པ་ནི་ཁོ་བོ་ཅག་གི་ལུགས་ཡིན་པས་དེ་ལྟར་དྲངས་པ་ཡིན་ནོ། །གཞན་ཡང་། རྟག་གཅིག་་
རང་དབང་ཅན་གྱི་བདག་མེད་ཙམ་བསྒོམས་པ་ལ་བརྟེན་ནས་ཐར་པ་ཐོབ་ནུས་པར་ཐལ།
282



གྲུབ་མཐའ་སྨྲ་བ་བཞི་ཀའི་གང་ཟག་གི་བདག་མེད་ཀྱི་འཇོག་ཚུལ་ལ་མི་མཐུན་པ་མེད་་་་
ཅིང་། གང་ཟག་གི་བདག་མེད་བསྒོམས་པས་ཉོན་མོངས་མ་ལུས་པ་སྤངས་པའི་ཐར་པ་་་་
ཐོབ་ནུས་པ་དེ་གྲུབ་མཐའ་བཞི་ཀའི་ལམ་དུ་ཟླ་བས་བཞེད་པ་གང་ཞིག རྟག་གཅིག་རང་
དབང་ཅན་གྱི་བདག་གིས་སྟོང་པ་གང་ཟག་གི་བདག་མེད་ཕྲ་མོར་གྲུབ་མཐའ་འོག་མས་་་
འདོད་པའི་ཕྱིར། རྟགས་དང་པོ་གཉིས་དངོས། ཕྱི་མ་མ་གྲུབ་ན། བདག་མེད་རྟོགས་ཚེ་རྟག་
པའི་བདག་སྤོང་ཞིང་། །ཞེས་དང་། རྟག་བདག་སྤོང་ན། ཞེས་སོགས་གསུངས་པ་འདི་་་་་
རྣམས་ཀྱི་དོན་ལ་དཔྱོད་པའི་བློའི་མཐུ་ཡོད་ན་གཟིགས་ནས་དགག་གཞག་མཛད་ན་་་་་་
ལེགས། རྩ་བར་འདོད་ན། རྟག་གཅིག་རང་དབང་ཅན་གྱི་བདག་མེད་ཙམ་བསྒོམས་པས་་
བདག་འཛིན་ལྷན་སྐྱེས་སྤོང་ནུས་པར་ཐལ། དེ་ལ་བརྟེན་ནས་ཐར་པ་ཐོབ་ནུས་པའི་ཕྱིར།
འདོད་དོ་སྙམ་ན་དབུ་མ་འཇུག་པའི་གཞུང་ལ་སྦྱངས་པ་ཡེ་མ་བྱས་པས་ལན་པ་ཡིན་ཏེ།
འཇུག་པ་ལས། བདག་མེད་རྟོགས་ཚེ་རྟག་པའི་བདག་སྤོང་ཞིང་། །འདི་ནི་ངར་འཛིན་རྟེན་
དུའང་མི་འདོད་པ། །དེ་ཕྱིར་བདག་མེད་ཤེས་པས་བདག་ལྟ་བ། །དཔྱིས་ཀྱང་འབྱིན་ཞེས་
སྨྲ་བ་ཤིན་ཏུ་མཚར། །རང་ཁྱིམ་རྩིག་སྦུག་སྦྲུལ་གནས་མཐོང་བཞིན་དུ། །འདི་ན་གླང་ཆེན་
མེད་ཅེས་དོགས་བསལ་ཏེ། །སྦྲུལ་གྱི་འཇིགས་པའང་སྤོང་བར་བྱེད་པ་ནི། །ཀྱེ་མ་གཞན་གྱི་
སྣམ་པོར་འགྱུར་ཉིད་དོ། །ཞེས་པ་འདི་ཙམ་ཞིག་གོ་ན་ཡང་ལོག་རྟོག་དེ་ལྟ་བུ་ཟློག་པར་
འགྱུར་རོ། །ཡང་ཁྱེད་ཀྱིས། དབུ་མའི་གྲུབ་མཐར་མ་ཞུགས་གང་ཟག་འགའ། །ཐར་པ་ཙམ་
ཡང་ཐོབ་པའི་སྐབས་མེད་ན། །ཀུན་ཀྱང་ཐེག་པ་ཆེན་པོར་རིགས་གཅིག་པས། །ཐེག་པ་་་
གསུམ་གྱི་རྣམ་གཞག་འདོད་པ་ཉམས། །ཞེས་སྨྲས་འདུག་པ། དབུ་མའི་གྲུབ་མཐར་ཞུགས་
པའི་གང་ཟག་འགའ་ཐར་པ་ཙམ་ཡང་ཐོབ་པ་མི་སྲིད་ཅེས་སུ་ཞིག་གིས་ཁས་བླངས་ཁོ་བོ་
ཅག་ནི་སེམས་ཅན་ཐམས་ཅད་འཚང་རྒྱ་བའི་དུས་སྲིད་པར་ཁས་ལེན་ན་དེ་འདྲ་ཁས་་་་
ལེན་པའི་དོགས་པ་ཙམ་ཡང་མེད་དོ། །གལ་ཏེ་དགག་པ་དེའི་དོན། ཐར་པ་ཐོབ་པར་བྱེད་
པ་ལ་དབུ་མའི་གྲུབ་མཐར་འཇུག་དགོས་ན། སེམས་ཅན་ཐམས་ཅད་ཐེག་པ་ཆེན་པོའི་་་་
རིགས་ཅན་དུ་འགྱུར་བས། ཐེག་པ་གསུམ་གྱི་རྣམ་གཞག་འདོད་པ་ཉམས་ཞེས་པའི་དོན་་
283



ཡིན་ནོ་ཞེ་ན། འོ་ན་དབུ་མའི་གྲུབ་མཐར་ཞུགས་ཞེས་པའི་དོན་དེ་གང་ལ་བྱེད། དབུ་མའི་
ལྟ་བ་རྟོགས་ནས་ཐེག་ཆེན་གྱི་གྲུབ་མཐའ་སྨྲ་བའི་གང་ཟག་ཏུ་སོང་བ་ལ་བྱེད་དམ། ཐར་་་
པ་ཐོབ་ཕྱིར་དུ་གང་ཟག་གི་བདག་མེད་དང་ཆོས་ཀྱི་བདག་མེད་རྟོཊ་ནས་བསྒོམ་པ་ལ་་་
བྱེད། དང་པོ་ལྟར་ན། ཉན་ཐོས་དགྲ་བཅོམ་རྣམས་ཐེག་ཆེན་གྱི་གྲུབ་མཐའ་སྨྲ་བའི་གང་་་
ཟག་ཡིན་པར་ཐལ། དེ་རྣམས་ཀྱིས་དབུ་མའི་ལྟ་བ་རྟོགས་པའི་ཕྱིར། ཁྱབ་གསལ་དངོས། མ་
གྲུབ་ན་དེར་ཐལ། དེ་རྣམས་ཀྱིས་གང་ཟག་གི་བདག་མེད་དང་ཆོས་ཀྱི་བདག་མེད་གཉིས་
ཀ་རྟོགས་པའི་ཕྱིར། རྟགས་དངོས། གཉིས་པ་ལྟར་ན། ཐེག་དམན་འཕགས་པ་ཐམས་ཅད་
དབུ་མའི་གྲུབ་མཐའ་ཞུཊ་པ་ཡིན་པར་ཐལ། དེ་རྣམས་ཐར་པ་ཐོབ་ཕྱིར་དུ་གང་ཟག་གི་་་
བདག་མེད་དང་ཆོས་ཀྱི་བདག་མེད་རྟོགས་ནས་བསྒོམ་པ་ཡིན་པའི་ཕྱིར། ཁྱབ་པ་ཁས།
ལར་ཁྱེད་ལ་དགག་པ་བྱེད་པའི་དམིཊ་རྣམ་གཏན་མ་དོད་འདུག་པས། ཁོ་བོས་དོཊ་པ་་་
བཀོད་ནས་དེའི་ལན་འདེབས་ཚུལ་བཤད་ན། ཁྱེད་རང་ལ་བློ་སྐྱེད་དུ་འགྱུར་བས་ཉོན་ཅིག
ཐར་པ་ཐོབ་པར་བྱེད་པ་ལ་ཆོས་ཐམས་ཅད་རང་བཞིན་མེད་པའི་སྟོང་ཉིད་རྟོགས་པའི་་
ལམ་དེ་ཐོབ་དགོས་ན། ཉན་རང་སློབ་པ་འཕཊ་པ་རྣམས་ཀྱིས་ཀྱང་ཆོས་ཐམས་ཅད་རང་
བཞིན་མེད་པའི་སྟོང་ཉིད་དེ་གཙོ་བོར་བསྒོམ་པར་ཐལ། དེ་རྣམས་ཀྱིས་ཐར་པ་ཐོབ་པའི་
ཐབས་སུ་གྱུར་བའི་ལྟ་བ་ཅིག་གཙོ་བོར་བསྒོམ་པའི་ཕྱིར། ཁྱབ་པ་ཁས། འདོད་ན་དེ་རྣམས་
ཐེག་པ་ཆེན་པོའི་རིགས་ཅན་ཡིན་པར་ཐལ། དེ་རྣམས་ཀྱིས་ཆོས་ཐམས་ཅད་རང་བཞིན་་་་
མེད་པའི་སྟོང་ཉིད་དེ་གཙོ་བོར་བསྒོམ་པའི་ཕྱིར། རྟགས་དངོས་སྙམ་ན། ཐལ་འགྱུར་བའི་
སྐབས་འདིར་ཐེག་པ་ཆེ་ཆུང་གི་རྟོགས་རིགས་སོགས་མི་འགལ་བར་ཁས་ལེན་པས། ཐལ་་་
འགྱུར་ཕྱི་མ་དེས་ཁྱབ་པ་མེད་ཀྱི་ལན་འདེབས་པ་ཡིན། དེ་ལ་སོཊ་པ་གྲུབ་མཐའ་གོང་འོག་
ལ་མི་འདྲ་བའི་ཁྱད་པར་བཤད་རྒྱུ་མང་དུ་ཡོད་ནའང་། མང་བར་འགྱུར་བས་རེ་ཞིག་མ་་་
སྨོས་སོ། །དེས་ན་ཁྱེད་ཀྱིས། དབུ་མའི་གྲུབ་མཐའ་མ་ཞུགས་གང་ཟག་འགའ། །ཐར་པ་ཙམ་
ཡང་ཐོབ་པའི་སྐབས་མེད་ན། །ཀུན་ཀྱང་ཐེག་པ་ཆེན་པོར་རིཊ་གཅིག་པས། །ཐེག་པ་་་་
གསུམ་གྱི་རྣམ་གཞག་འདོད་པ་ཉམས། །ཞེས་པའི་དགག་པ་འདི་ལ་འབྲེལ་གཏན་ནས་་་་་
284



མེད་དེ། ཁོ་བོ་ཅག་གི་ལུཊ་ལ་ཉན་ཐོས་དགྲ་བཅོམ་ལ་སོཊ་པའི་གྲུབ་མཐའ་སྨྲ་བའི་ཐེག་་
དམན་འཕཊ་པ་ཐམས་ཅད་དབུ་མའི་གྲུབ་མཐར་ཞུཊ་པ་ཡིན་ཡང་། དེ་རྣམས་ཐེག་ཆེན་
གྱི་རིཊ་ཅན་ཡིན་པར་ཁས་མི་ལེན་པའི་ཕྱིར། ཁྱེད་ཀྱི་ལུགས་ལ་ཐེག་དམན་དགྲ་བཅོམ་་་
སོགས་ཐེག་དམན་འཕགས་པ་རྣམས་ཐེག་ཆེན་གྱི་གྲུབ་མཐའ་སྨྲ་བའི་གང་ཟག་ཏུ་འདོད་
པའི་ལོག་རྟོག་འདི་འདུག་པ། དེ་ལྟར། ཁས་ལེན་པ་དང་། གོང་དུ། གང་ཟག་བདག་མེད་
བསྒོམས་པས་ཆོས་རྣམས་ཀྱི། །གནས་ཚུལ་མཐོང་ཞིང་དེ་ཡིས་ཉོན་མོངས་པ། །མ་ལུས་་་་་
སྤངས་པའི་ཐར་པ་ཐོབ་པ་འདི། །གྲུབ་མཐའ་བཞི་ཀའི་ལམ་དུ་ཟླ་བས་བཞེད། །ཅེས་སྨྲས་
ནས་ཉན་རང་དགྲ་བཅོམ་པས་གང་ཟག་གི་བདག་མེད་དང་ཆོས་ཀྱི་བདག་མེད་གཉིས་ཀ་
རྟོགས་པར་སྨྲ་བ་ནི་ནང་འགལ་བླ་ན་མེད་པ་ཡིན་ཏེ། དེ་ལ་གོང་དུ་ཉན་ཐོས་སྡེ་པའི་གྲུབ་
མཐའ་སྐྱོར་བའི་མདོ་སྡེ་དགོངས་འགྲེལ་གྱི་ལུང་དྲངས་པ་དེ་ཁྱེད་ཀྱིས་ཤེས་ནུས། དེའི་་་་
རྗེས་སུ་ཁྱོད་ཀྱིས། ཐེག་པ་ཆེ་ཆུང་ལྟ་བས་མི་འབྱེད་པར། །ཐལ་རང་གཉིས་པོ་ལྟ་བས་་་་་
འབྱེད་དོ་ཞེས། །སྨྲ་བ་འདི་ཡང་རང་གི་འདོད་པ་ཡི། །དེ་ཉིད་སྟོན་གྱི་མཁས་པའི་གཞུང་་་
དང་འགལ། །ཞེས་སྨྲས་འདུག་པ། ཐལ་རང་གཉིས་ལྟ་བས་འབྱེད་པར་ཁོ་བོས་གོང་དུ་རྒྱས་
པར་བསྒྲུབས་ཟིན་པས་སླར་ཡང་འཆད་མི་དགོས་ལ། ཁྱོད་ཀྱིས་ཉན་རང་ལ་སྟོང་ཉིད་་་་་
རྟོགས་པའི་ལྟ་བ་མེད་པས་ཐེག་པ་ཆེ་ཆུང་ལྟ་བས་འབྱེད་ཅེས་སྨྲས་འདུག་པ། འདི་ནི་ས་་
བཅུ་པ་ལ་སོཊ་པའི་བཅོམ་ལྡན་འདས་ཀྱི་མདོ་དང་། ཆོས་དབྱིངས་བསྟོད་པ་ལ་སོཊ་པའི་
ཀླུ་སྒྲུབ་ཡབ་སྲས་ཀྱི་གཞུང་དང་འགལ་ཞིང་། རིགས་པ་དྲི་མ་མེད་པའི་གནོད་པ་ཆར་་་་
བཞིན་དུ་འབབ་པར་མ་ཟད་རང་ཉིད་གང་གི་རྗེས་སུ་འབྲང་བའི་ས་སྐྱ་པཎྜི་ཏའི་གསུང་
དང་ཡང་དངོས་སུ་འགལ་བས་ཤིན་ཏུ་ཐ་ཆད་པ་ཡིན་ནོ། །དེའི་ཚུལ་བཤད་ན། ཤེས་བྱ་་་
ཆོས་ཅན། ཉན་རང་དགྲ་བཅོམ་པས་སྟོང་ཉིད་རྟོཊ་པར་ཐལ། འཇུག་འགྲེལ་དུ་དྲངས་་་་་
པའི་ས་བཅུ་པའི་མདོ་ལས་རིཊ་ཀྱི་བུ་འདི་ནི་ཆོས་རྣམས་ཀྱི་ཆོས་ཉིད་དོ། །དེ་བཞིན་་་་
གཤེགས་པ་རྣམས་བྱུང་ཡང་རུང་མ་བྱུང་ཡང་རུང་། ཆོས་ཀྱི་དབྱིངས་འདི་ནི་གནས་པ་་་
ཉིད་དེ། འདི་ལྟར་ཆོས་ཐམས་ཅད་སྟོང་པ་ཉིད་དང་། ཆོས་ཐམས་ཅད་དམིགས་སུ་མེད་
285



པའོ། །འདི་ན་དེ་བཞིན་གཤེགས་པ་རྣམས་ཉི་ཚེ་རབ་ཏུ་དབྱེ་བར་བཤད་པའི་ཕྱིར། གཞན་
ཡང་། ཉན་ཐོས་དགྲ་བཅོམ་པས་སྟོང་ཉིད་རྟོཊ་པ་ནི་ཤེར་ཕྱིན་གྱི་མདོ་ལས་མང་དུ་བཤད་
དེ། དེ་ཡང་ཡུམ་བར་མ་ལས། འཛམ་བུའི་གླིང་འདི་དགེ་སློང་ཤཱ་རིའི་བུ་དང་མོ་གལ་གྱི་བུ་
ལྟ་བུ་ཤ་སྟག་གིས་འདམ་བུའི་ཚུལ་ལ་སོཊ་པ་ལྟར་གང་བའི་ཤེས་རབ་གང་ཡིན་པ་དེས་་་
བྱང་སེམས་ཡུལ་ལ་སྤྱོད་པའི་ཤེས་རབ་ཉིན་གཅིག་སྒོམས་པའི་བརྒྱ་ཆར་ཡང་མི་འགྲོ་བ་་
སོཊ་སུ་གསུངས་པ་ན། དེ་ལ་ཤཱ་རིའི་བུས་དོགས་པ་ཞུས་པ་ནི། དེ་ནས་ཚེ་དང་ལྡན་པ་ཤཱ་
རིའི་བུས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། རྒྱུན་དུ་་་་
ཞུགས་པ་དང་། ལན་གཅིག་ཕྱིར་འོང་བ་དང་། ཕྱིར་མི་འོང་བ་དང་། དགྲ་བཅོམ་པའི་་་་
ཤེས་རབ་དང་། གང་ཡང་རང་སངས་རྒྱས་ཀྱི་ཤེས་རབ་དང༌། བྱང་ཆུབ་སེམས་དཔའ་་་་
སེམས་དཔའ་ཆེན་པོའི་ཤེས་རབ་དང་། དེ་བཞིན་གཤེགས་པ་དགྲ་བཅོམ་པ་ཡང་དག་་་་
པར་རྫོགས་པའི་སངས་རྒྱས་ཀྱི་ཤེས་རབ་གང་ལགས་པའི་ཤེས་རབ་དེ་དག་ཐམས་ཅད་ནི་
དབྱེ་བ་མེད་པ། དབེན་པ། མ་སྐྱེས་པ། ངོ་བོ་མེད་པ། སྟོང་པ་ལགས་ཤིང་། བཅོམ་ལྡན་་་་་
འདས། དབྱེ་བ་མེད་པ། དབེན་པ། མ་སྐྱེས་པ། ངོ་བོ་མེད་པ། སྟོང་པ་ལ་ནི་ཐ་དད་དུ་བྱ་བ་
འམ། ཁྱད་པར་དམིཊ་སུ་མ་མཆིས་ན། བཅོམ་ལྡན་འདས། ཇི་ལྟར་བྱང་ཆུབ་སེམས་དཔའ་
སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཤེས་རབ་གདུགས་་་་་་་
གཅིག་བསྒོམས་པ་གང་ལགས་པ་དེས། ཉན་ཐོས་དང་རང་སངས་རྒྱས་ཐམས་ཅད་ཀྱི་ཤེས་
རབ་ཟིལ་གྱིས་གནོན་པར་འགྱུར་པ་ལགས། ཞེས་ཞུས་པ་ཡིན་ལ། དེའི་དོན་ནི། ཐེག་པ་་་
གསུམ་གྱི་འཕགས་པའི་གང་ཟག་ཐམས་ཅད་ཇི་ལྟ་བ་མཁྱེན་པའི་ཤེས་རབ་ཀྱི་ཆ་ལ་་་་་་
མཆོག་དམན་གྱི་ཁྱད་པར་དེ་ལྟ་བུ་མི་འཐད་པར་ཐལ། དེ་ཐམས་ཅད་རང་བཞིན་གྱིས་མ་
སྐྱེས་པ། རང་གི་ངོ་བོས་གྲུབ་པ་མེད་པའི་སྟོང་པ་ཉིད་ལ་ཆུ་ལ་ཆུ་བཞག་བཞིན་དུ་སོང་་་
བའི་ཆ་ལ་རིགས་མི་འདྲ་བའི་དབྱེ་བ་མེད་པའི་ཕྱིར། ཞེས་པའི་དོན་ནོ། །དེའི་ལན་་་་་་
གསུངས་པ་ནི། ཤཱ་རིའི་བུ། དེ་ཇི་སྙམ་དུ་སེམས། བྱང་ཆུབ་སེམས་དཔའ་སེམས་དཔའ་ཆེན་
པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཤེས་རབ་ཉིན་གཅིག་བསྒོམས་པ་རྣམས་་་་
286



ཐམས་ཅད་ཀྱི་མཆོག་དང་ལྡན་པའི་རྣམ་པ་ཐམས་ཅད་མཁྱེན་པ་ཉིད་ལ་སྤྱོད་པ་དང་། །
བདག་གིས་སེམས་ཅན་ཐམས་ཅད་ཀྱི་དོན་བྱེད་པ་དང༌། ཆོས་ཐམས་ཅད་དོན་བྱེད་པ་་་་
དང་། ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་སངས་རྒྱས་པར་་་་་
བྱས་ཏེ། སེམས་ཅན་ཐམས་ཅད་ཡོངས་སུ་མྱ་ངན་ལས་འདའ་ཞེས་འབྲས་བུ་གང་གི་དོན་
དུ་ཉེ་བར་གནས་པ་དེའི་དོན་དུ་ཉན་ཐོས་དང་རང་སངས་རྒྱས་ཐམས་ཅད་ཀྱི་ཤེས་རབ་
ཉེ་བར་གནས་སམ་ཅི། ཤཱ་རིའི་བུས་གསོལ་པ། བཅོམ་ལྡན་འདས། དེ་ལྟ་མ་ལགས་སོ། །
བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ། དེ་ཇི་སྙམ་དུ་སེམས། ཇི་ག་ཉན་ཐོས་་་
དང་རང་སངས་རྒྱས་ཐམས་ཅད་འདི་སྙམ་དུ་བདག་གིས་བླ་ན་མེད་པ་ཡང་དག་པར་་་་་
རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་ནས། སེམས་ཅན་ཐམས་ཅད་
ཕུང་བོ་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་ཡོངས་སུ་མྱ་ངན་ལས་་་་་་
འདའ་འོ་སྙམ་དུ་སེམས་སམ། ཤཱ་རིའི་བུས་གསོལ་པ། བཅོམ་ལྡན་འདས། དེ་ལྟར་མ་ལགས་
སོ། །བཅོམ་ལྡན་འདས་ཀྱིས་བཀའ་སྩལ། ཤཱ་རིའི་བུ། དེས་ན་རྣམ་གྲངས་འདིས་ཁྱོད་ཀྱིས་
རིག་པར་བྱ་སྟེ། གང་འདི་ཉན་ཐོས་དང་རང་སངས་རྒྱས་ཐམས་ཅད་ཀྱི་ཤེས་རབ་གང་་་
ཡིན་པ་འདིས་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་ཤེས་རབ་ཉིན་གཅིག་་་་
བསྒོམས་པའི་བརྒྱའི་ཆར་ཡང་ཉེ་བར་མི་འགྲོའོ། །ཞེས་གསུངས། དེའི་དོན་ནི། དེ་འདྲ་བའི་
ཤེས་རབ་ཀྱི་ཆ་ལ་རིགས་མི་འདྲ་བའི་དབྱེ་བ་མེད་ཀྱང་ཐབས་ཀྱི་རྣམ་པ་ཐམས་ཅད་ཀྱི་་་
མཆོག་དང་ལྡན་མི་ལྡན་དང་། སྙིང་རྗེ་ཆེན་པོ་དང་སེམས་བསྐྱེད་ཀྱིས་ཟིན་མ་ཟིན་སོགས་
ཀྱི་ཁྱད་པར་གྱིས་ཤེས་རབ་བསྒོམས་པའི་མཆོག་དམན་གྱི་ཁྱད་པར་དེ་ལྟ་བུ་འཐད་ཅེས་་
པའོ། ། །
དེས་ན་ཐེག་པ་ཆེ་ཆུང་གི་རྟོགས་པའི་མཆོག་དམན་སྟོང་ཉིད་དམ་མཐའ་བྲལ་
ཆེན་མོ་རྟོགས་མ་རྟོགས་ཀྱི་སྒོ་ནས་མི་འཇོག་པར་ཐབས་ཁྱད་པར་ཅན་གྱིས་ཟིན་མ་ཟིན་
གྱི་སྒོ་ནས་འཇོག་པ་གསལ་བར་བཤད་པ་འདི་ལ་ཡང་འདི་འདྲ་མཁས་པའི་གཞུང་དང་
འགལ་ཞེས་ངན་སྨྲས་མང་དུ་སྨྲོས་ཤིག ཁ་ཅིག དཔལ་ལྡན་ཟླ་བས་ས་དང་པོ་བས་ཉན་་་
287



རང་བློའི་སྟོབས་ཀྱིས་ཟིལ་གྱིས་གནོན་མི་ནུས་པར་བཤད་པ་ནི་མི་འཐད་དེ། མེད་འདིས་
བྱང་སེམས་ཚོགས་ལམ་པ་ཡུམ་ལ་སྤྱོད་པའི་ཤེས་རབ་ཀྱིས་ཉན་རང་དགྲ་བཅོམ་ཟིལ་གྱིས་
གནོན་པར་བཤད་པའི་ཕྱིར། ཞེས་ཟེར་བ་འདི་མི་འཐད་དེ། སྐབས་འདིའི་ཤེས་རབ་ཀྱིས་
ཟིལ་གྱིས་གནོན་པར་གཟུང་བའི་དོན་ནི། ཤེས་རབ་ཁོ་རང་གི་ངོ་བོའི་སྒོ་ནས་ཟིལ་གྱིས་་་
གནོན་ནུས་པའི་དོན་མ་ཡིན་གྱི། བྱང་སེམས་ཡུམ་ལ་སྤྱོད་པའི་ཤེས་རབ་ཉིན་གཅིག་་་་
བསྒོམས་པའི་ཕན་ཡོན་ནམ་བསོད་ནམས་དེས་ཉན་རང་དགྲ་བཅོམ་གྱིས་སྟོང་ཉིད་་་་་་
བསྒོམས་པའི་ཕན་ཡོན་ནམ་བསོད་ནམས་དེ་ཟིལ་གྱིས་གནོན་ཞེས་པའི་དོན་ཡིན་པས་་་་
ཚིག་ཙམ་ལ་འཁྲུལ་བར་མི་བྱའོ། །མདོ་སྡུད་པ་ལས་ཀྱང་། གང་དག་བདེ་གཤེགས་ཉན་་་་
ཐོས་འགྱུར་བར་བྱ་སྙམ་དང་། །རང་སངས་རྒྱས་དང་དེ་བཞིན་ཆོས་རྒྱལ་འགྱུར་འདོད་པོ།།
བཟོད་པ་འདི་ལ་མ་བརྟེན་ཐོབ་པར་ནུས་མ་ཡིན། །ཞེས་དང་། ཉན་ཐོས་ཀྱི་ས་ལ་སློབ་་་
པར་འདོད་པས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ། །ཞེས་གསུངས་་་
ཤིང༌། རྒྱལ་སྲས་ཞི་བ་ལྷས་ཀྱང་། གང་ཕྱིར་ལུང་ལས་ལམ་འདི་ནི། །མེད་པར་བྱང་ཆུབ་་་་
མེད་པར་གསུངས། །ཞེས་སྟོང་ཕྲག་བརྒྱ་པ་ལ་སོགས་པའི་ལུང་ལས་སྟོང་ཉིད་རྟོགས་པའི་
ལམ་འདི་མེད་པར་བྱང་ཆུབ་གསུམ་པོ་གང་ཡང་ཐོབ་པ་མེད་པར་གསུངས་ཞེས་བཤད་་་་
ཅིང་། སྤྱོད་འཇུག་འགྲེལ་ཆེན་དུ་ལུང་ལས་གསུང་ཚུལ་འཆད་པ་ན། གོང་དུ་དྲངས་མ་ཐག་
པའི་ཉན་ཐོས་ཀྱི་ས་ལ་སློབ་པར་འདོད་པས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་
པར་བྱའོ། །ཞེས་སོགས་དྲངས་པས། ཁྱེད་ཀྱིས་སྐབས་དེའི་བྱང་ཆུབ་བླ་ན་མེད་པའི་བྱང་་
ཆུབ་ཁོ་ན་ལ་བཤད་པ་ནི། རང་གི་ངན་རྟོག་གི་དྲི་མས་ཤིང་རྟ་ཆེན་པོའི་གཞུང་ལུགས་་་་
ཆུད་གཟོན་པའི་བཤད་པའོ། །དེ་དག་གིས་ནི་མདོ་དང་འགལ་ཚུལ་ཕྱོགས་ཙམ་བསྟན་ནས།
ད་ནི་ཀླུ་སྒྲུབ་ཀྱི་གཞུང་དང་འགལ་ཚུལ་བཤད་པར་བྱ་སྟེ། དེ་ཡང་ཉན་རང་དགྲ་བཅོམ་་་
པས་སྟོང་ཉིད་རྟོགས་པ་ཡིན་ཏེ། ཆོས་དབྱིངས་བསྟོད་པ་ལས། གང་ཞིག་ཀུན་ཏུ་མ་ཤེས་ན། །
སྲིད་པ་གསུམ་དུ་རྣམ་འཁོར་ཞིང་། །སེམས་ཅན་ཀུན་ལ་ངེས་གནས་པའི། །ཆོས་ཀྱི་་་་
དབྱིངས་ལ་ཕྱག་འཚལ་ལོ། །ཞེས་འཁོར་པ་ལས་གྲོལ་པ་ཐོབ་པ་ལ་ཆོས་དབྱིངས་མངོན་་་་
288



སུམ་དུ་རྟོགས་དགོས་པར་བཤད་ལ། ཆོས་དབྱིངས་དང་སྟོང་ཉིད་དོན་གཅིག་པར་ཁྱེད་་་
རང་གི་ལུགས་ལ་ཁས་ལེན་པའི་ཕྱིར། གཞན་ཡང་། ཐེག་པ་ཆེ་ཆུང་ལྟ་བས་འབྱེད་པར་་་
འདོད་པ་ནི། རྣམ་པར་མི་རྟོག་པར་བསྟོད་པ་དང་དངོས་སུ་འགལ་ཏེ། དེ་ཉིད་ལས། ཉན་
ཐོས་རྣམས་དང་རང་སངས་རྒྱས། །སངས་རྒྱས་རྣམས་ཀྱིས་ངེས་བསྟེན་པའི། །ཐར་ལམ་་་
ཁྱོད་ཉིད་གཅིག་པུ་སྟེ། །གཞན་ཞེས་བགྱི་བ་མ་མཆིས་ངེས། །ཞེས་གསུངས་ཤིང་། འཇིག་་་
རྟེན་ལས་འདས་པར་བསྟོད་པ་ལས་ཀྱང་། མཚན་མ་མེད་པ་མ་རྟོགས་པར། །ཁྱོད་ཀྱིས་་་
ཐར་པ་མེད་པར་གསུངས། །དེ་ཕྱིར་ཁྱོད་ཀྱིས་ཐེག་ཆེན་ལས། །དེ་བཞིན་ཚང་བར་བསྟན་
པ་ལགས། །ཞེས་ཆོས་ཐམས་ཅད་སྟོང་པ་ཉིད་དང་། མཚན་མ་མེད་པ་དང༌། སྨོན་པ་མེད་
པར་མ་རྟོགས་པར་ཐར་པ་ཐོབ་པ་མེད་ཅེས་གསུངས་པའི་ཕྱིར། གཞན་ཡང་། འཇིག་རྟེན་
ལས་འདས་པར་བསྟོད་པ་ལས། རྟེན་ཅིང་འབྲེལ་འབྱུང་གང་ཡིན་པ། །དེ་ཉིད་ཁྱོད་ནི་སྟོང་
པར་བཞེད། །དངོས་པོ་རང་དབང་ཡོད་མིན་ཞེས། །མཉམ་མེད་ཁྱོད་ཀྱིས་སེང་གེའི་སྒྲས། །
ཀུན་རྟོག་ཐམས་ཅད་སྤངས་པའི་ཕྱིར། །སྟོང་ཉིད་བདུད་རྩི་སྟོན་མཛད་ན། །གང་ཞིག་དེ་
ལ་ཞེན་གྱུར་པ། །དེ་ཉིད་ཁྱོད་ཀྱིས་ཤིན་ཏུ་སྨད། །ཅེས་དངོས་པོ་ཐམས་ཅད་རང་དབང་དུ་
མེད་པ་དང་། རང་བཞིན་མེད་པ་དེ་སྟོང་ཉིད་མཐར་ཐུག་དང༌། ཐེག་པ་གསུམ་པོ་གང་གི་
ཐར་པ་ཐོབ་པ་ལ་ཡང་དེ་ལྟ་བུའི་སྟོང་ཉིད་རྟོགས་དགོས་ཞེས་བཤད་པ་ཡང་མི་འཐད་་་་་
པར་ཐལ། རང་བཞིན་མེད་པ་སྟོང་ཉིད་མཐར་ཐུག་མ་ཡིན་ཞིང་། ཉན་རང་གི་བྱང་ཆུབ་
ཐོབ་པ་ལ་སྟོང་ཉིད་རྟོགས་མི་དགོས་པའི་ཕྱིར། རྟགས་དངོས། དེས་ན་དངོས་པོ་རང་་་་་་
དབང་དུ་མེད་པ་དང་རང་བཞིན་མེད་པ་འདི་ནི་ཀླུ་སྒྲུབ་ཀྱི་ལུགས་ལ་སྟོང་ཉིད་མཐར་་་་
ཐུག་དང་འདི་ལས་ལྷག་པའི་སྟོང་ཉིད་ནི་གཞག་ཏུ་མེད་དེ། ལུང་འདི་ནི་སངས་རྒྱས་ཀྱིས་
སྟོང་ཉིད་ཟབ་མོ་སྟོན་པའི་སེང་གེའི་སྒྲ་ཆེན་པོ་འཇིག་རྟེན་གསུམ་དུ་བསྒྲགས་སོ་ཞེས་་་་་
སངས་རྒྱས་ཀྱི་ཆེ་བ་བརྗོད་པའི་གཞུང་ཡིན་པའི་ཕྱིར། དེ་ལྟར་ཡང་ལུང་འདི་ཉིད་ཀྱི་་་་
མཇུག་ཏུ། དངོས་པོ་རང་དབང་ཡོད་མིན་ཞེས། །མཉམ་མེད་ཁྱོད་ཀྱི་སེང་གེའི་སྒྲས། །ཀུན་
རྟོག་ཐམས་ཅད་སྤངས་པའི་ཕྱིར། །སྟོང་ཉིད་བདུད་རྩི་སྟོན་མཛད་ན། །ཞེས་གསུངས་པའི་
289



ཕྱིར། དེའི་ཕྱིར་མཁས་པ་དག་གིས། རི་དྭཊ་རྒྱལ་པོ་ནགས་མཐར་ངུར་སྒྲ་འབྱིན། །ཝ་སྐྱེས་
གྲོང་མཐར་གནས་ནས་ལྟ་ངན་སྒྲོགས། །མཁས་པ་རིགས་པའི་གནམ་ལྕགས་ཐོག་ལྟར་་་་་
འཕེན། །བླུན་པོ་ལྟག་ཆོད་དུག་མདའ་མེད་མེད་འཕེན། །ཞེས་གསུངས་པ་ལྟར་ཁོ་བོ་ཅག་
ནི་དངོས་པོ་ཐམས་ཅད་རང་དབང་དུ་མེད་པ་དང་རང་བཞིན་གྱིས་མེད་པ་སོགས་གནས་
ལུགས་མཐར་ཐུག་ཡིན་ནོ་ཞེས་སེང་གེའི་སྒྲ་ཆེན་པོ་འཇིག་རྟེན་དུ་སྒྲོག་པར་བྱེད་ལ། ཁྱེད་
ནི་གཟུང་འཛིན་གཉིས་མེད་ཀྱི་ཡེ་ཤེས་གནས་ལུགས་མཐར་ཐུག་དང་དེ་ཉིད་བདེན་པར་
གྲུབ་ཅེས་པའི་ལྟ་ངན་གྱི་ཝ་སྐད་བསྒྲགས་ཏེ། བསོད་ནམས་དམན་པ་དག་ལ་ལྟས་ངན་པ་
སྟོན་པར་བྱེད་དོ། །དེ་དག་ཀླུ་སྒྲུབ་ཡབ་སྲས་ཀྱི་གཞུང་དང་འགལ་ཚུལ་མཚོན་པ་ཙམ་ཞིག་
སྨྲས་པ་ཡིན་ནོ། །ད་ནི་རང་ཉིད་གང་གི་རྗེས་སུ་འབྲང་བའི་ས་སྐྱ་པཎྜི་ཏའི་གསུང་དང་་་་
འགལ་ཚུལ་བརྗོད་པར་བྱའོ། །དེ་ཡང་ཁྱེད་ཀྱི་ཐེག་པ་ཆེ་ཆུང་ལྟ་བས་འབྱེད་ཅེས་སྨྲས་་་་་
འདུག་པ་འདི་ནི། རྗེ་ས་པཎ་གྱིས། ཐགས་ཀྱི་རྒྱུ་རྣམས་ཕལ་ཆེར་མཐུན། །སྤུན་གྱི་དབྱེ་བས་
བཟང་ངན་འབྱུང་། །དེ་བཞིན་སྟོང་ཉིད་ཕལ་ཆེར་མཐུན། །འབྲས་བུའི་བཟང་ངན་ཐབས་
ཀྱིས་འབྱེད། །སྟོང་ཉིད་ལྟ་བས་མྱ་ངན་འདའ། །ཐབས་ལ་མཁས་ན་རྫོགས་སངས་རྒྱས། །
དེས་ན་སངས་རྒྱས་ཐོབ་འདོད་ན། །ཐབས་མཁས་པ་ལ་ནན་ཏན་གྱིས། །དགྲ་བཅོམ་པ་་་
དང་རང་སངས་རྒྱས། །རྫོགས་པའི་སངས་རྒྱས་རྣམ་པ་གསུམ། །རྣམ་པར་གྲོལ་བར་་་་་
མཚུངས་ན་ཡང་། །བཟང་ངན་ཐབས་ཀྱིས་ཕྱེ་བ་ཡིན། །ཞེས་དང༌། །སྟོང་ཉིད་ཉན་ཐོས་་་་
རྣམས་ཀྱང་སྒོམ། །དེ་ཡི་འབྲས་བུ་འགོག་པ་འཐོབ། །སོ་སོ་ཐར་པའི་མདོ་བཞིན་དུ། །སྡེ་པ་
ཉན་ཐོས་རྣམས་ཀྱང་བྱེད། །འདུལ་བ་ལུང་ལ་སོགས་པ་རུ། །སྟོང་པ་ཉིད་དང་སྐྱེ་མེད་དང་། །
མཁའ་དང་ལག་མཐིལ་མཉམ་པ་སོགས། །ཆོས་ཀུན་མཉམ་ཉིད་རྟོགས་པའང་གསུང་། །
ཞེས། ཐེག་པ་ཆེ་ཆུང་ལྟ་བས་མི་འབྱེད་པར་ཐབས་མཁས་དང་སྤྱོད་པའི་སྒོ་ནས་ཁྱད་པར་
གསུངས་ཤིང་། སྟོང་ཉིད་སྟོན་པའི་གསུང་འདུལ་བ་ལུང་ན་ཡོད་པར་གསུངས་པ་དང་་་་
འགལ་མི་འགལ་མིག་ཕྱེ་ལ་ལྟོས་ཤིག གཞན་ཡང་། ཁྱེད་ལ་འདི་འདྲི་སྟེ། ཐེག་པ་ཆེ་ཆུང་་་
གཉིས་སྟོང་ཉིད་ཕལ་ཆེར་མཐུན་ཞེས་པའི་དོན་དེ་གང་ཡིན། གང་ཟག་གི་བདག་མེད་་་་་
290



དང་ཆོས་ཀྱི་བདག་མེད་གཉིས་རྟོགས་པར་མཚུངས་པས་སྟོང་ཉིད་ཕལ་ཆེར་མཐུན་ཞེས་
པའི་དོན་ཡིན་ནམ། དེ་ལས་གཞན་པའི་སྟོང་ཉིད་བསྒོམ་ཚུལ་ཕལ་ཆེར་མཐུན་པ་ཞིག་ཡོད།
དང་པོ་ལྟར་ན། ཉན་རང་དགྲ་བཅོམ་དེས་སྟོང་ཉིད་སྒོམ་པར་ཐལ། དེས་གང་ཟག་གི་་་་
བདག་མེད་དང་ཆོས་ཀྱི་བདག་མེད་རྟོགས་ནས་བསྒོམ་པའི་ཕྱིར། འཁོར་གསུམ། གཉིས་པ་
ལྟར་ན་དེའི་བསྒོམ་ཚུལ་དེ་གང་ཡིན་སྨྱོས་ཤིག གཞན་ཡང་། ཁྱེད་རང་ལྟར་ན། ཐལ་རང་
གཉིས་ལྟ་བས་འབྱེད་རིགས་པར་ཐལ། སེམས་ཙམ་རྣམ་བདེན་བརྫུན་གཉིས་ལྟ་བས་་་་་
འབྱེད་རིགས་པའི་ཕྱིར། རྟགས་གསལ་དངོས་འགལ་ཡིན་ཏེ། གཡག་ཊཱིཀ་དང་རོང་ཊིཀ་་་
སོགས་སུ་རྣམ་བདེན་བརྫུན་ལ་ལྟ་བ་མཐོ་དམའི་ཁྱད་པར་བཤད་པའི་ཕྱིར། རྩ་བར་མ་་་
ཁྱབ་ན། ཐལ་རང་གཉིས་པོ་ལྟ་བས་མི་འབྱེད་པར། །རྣམ་བདེན་རྣམ་བརྫུན་ལྟ་བས་འབྱེད་
དོ་ཞེས། །སྨྲ་བ་འདི་ཡང་རང་གི་འདོད་པ་ཡི། །དེ་ཉིད་སྟོན་གྱི་མཁས་པའི་གཞུང་དང་་་་
འགལ། །ཞེས་བརྗོད་པས་འཁོར་གསུམ་མོ། །ཁོ་བོ་ཅག་གི་ལུགས་ལ་ཡང་། རྣམ་བདེན་་་་་་
བརྫུན་ལ་ལྟ་བའི་ཁྱད་པར་ཡོད་པའི་དབང་དུ་བྱས་ན། ཚུར་མཐོང་གི་རྒྱུད་ཀྱི་གཟུཊ་་་་་
འཛིན་དབང་པོའི་མངོན་སུམ་ལ་གཟུགས་རགས་པར་སྣང་བ་སྣང་བ་ལྟར་གྲུབ་པར་་་་་
འདོད་པ་སེམས་ཙམ་རྣམ་བདེན་པའི་ལྟ་བ་དང་། དེ་སྣང་བ་ལྟར་མ་གྲུབ་པར་འདོད་པ་་
སེམས་ཙམ་རྣམ་བརྫུན་པའི་ལྟ་བར་འཇོག་སྟེ། རྣམ་བདེན་པ་འགོག་པའི་ཚེ། འཐད་ལྡན་
ལས། ལུས་ཅན་ཞེས་བྱ་བ་ནི་ར་ཟེ་ཐེ་བ་མེད་ཀྱི། ཞེས་ཚུར་མཐོང་གི་རྒྱུད་ཀྱི་གཟུཊ་འཛིན་
དབང་པོའི་མངོན་སུམ་ལ་གཟུཊ་རགས་པ་སྣང་བ་སྣང་བ་ལྟར་གྲུབ་ན་ཕྱི་དོན་གྲུབ་་་་་་
དགོས་པར་བཤད་པའི་ཕྱིར། རྒྱལ་ཚབ་རྗེའི་བཞེད་པ་ནི་ཁོ་བོས་སྔར་གཞན་དུ་བཤད་པ་
ལྟར་རོ། །ཡང་ཁྱེད་ཀྱི་དགག་པ་གཅིག་ལ། རྟོག་པས་སྒྲོ་བཏགས་མིན་པར་ཡོད་པ་དེ། །
དོན་དམ་བདེན་པའི་དོན་དུ་མཁས་རྣམས་བཞེད། །དེ་ཕྱིར་བདེན་པའི་གྲུབ་ཚད་ཡིན་ནོ་
ཞེས། །སྨྲ་བ་ཚད་ལྡན་མཁས་པའི་གཞུང་གིས་བཀག །ཅེས་སྨྲས་པ་འདི་ནི་དབུ་མ་ཐལ་་་་
འགྱུར་བའི་གྲུབ་མཐའ་ཕྱིན་ཅི་ལོག་ཏུ་འཆད་པའི་ལོག་རྟོག་གི་ཐ་ཆད་ཡིན་ཏེ། འོ་ན་དོན་
དམ་བདེན་པ་ཆོས་ཅན། རྟོག་པས་བཏགས་ཙམ་མ་ཡིན་པར་ཡོད་པར་ཐལ། དོན་དམ་་་
291



བདེན་པ་ཡིན་པའི་ཕྱིར། རྟགས་ཁྱབ་དངོས། འདོད་ན། བདེན་གྲུབ་ཡིན་པར་ཐལ། རྟོག་་
པས་བཏཊ་ཙམ་མ་ཡིན་པར་ཡོད་པའི་ཕྱིར། དེ་ལ་ཁྱབ་པ་ཡོད་པར་དཔལ་ལྡན་ཟླ་བས་་་
བཤད་དེ། བཞི་བརྒྱ་པའི་འགྲེལ་པ་ལས། དེ་ལ་བདག་ཅེས་བྱ་བ་ནི་གང་ཞིག་དངོས་པོ་་་
རྣམས་ཀྱི་གཞན་ལ་རག་མ་ལས་པའི་ངོ་བོའི་རང་བཞིན་ཏེ། དེ་མེད་པ་ནི་བདག་མེད་པའོ། །
དེ་ན་ཆོས་དང་གང་ཟག་གི་དབྱེ་བས་གཉིས་སུ་རྟོགས་ཏེ། ཆོས་ཀྱི་བདག་མེད་པ་དང་གང་
ཟག་གི་བདག་མེད་པའོ། །ཞེས་ཆོས་རྣམས་ཀྱི་ངོ་བོ་ཡུལ་ཅན་ཐ་སྙད་ཀྱི་རྟོག་པ་གཞན་ལ་
རག་མ་ལས་པ་སྟེ། དེའི་དབང་གིས་བཞག་པ་མིན་པའི་རང་བཞིན་དེ་ཉིད་ལ་དགག་བྱའི་
བདག་གམ་བདེན་གྲུབ་ཅེས་བཤད་པའི་ཕྱིར། གཞན་ཡང་། བཞི་བརྒྱ་པ་ལས། རྟོག་པ་མེད་
པར་འདོད་ཆགས་ལ། །སོགས་ལ་ཡོད་ཉིད་ཡོད་མིན་ན། །ཡང་དག་དོན་དང་རྟོག་པ་ཞེས། །
བློ་དང་ལྡན་པ་སུ་ཞིག་འཛིན། །ཞེས་དང་། དེའི་འགྲེལ་པར། རྟོག་པ་ཡོད་པ་ཁོ་ནས་ཡོད་
པ་ཉིད་དང་། རྟོག་པ་མེད་པར་ཡོད་པ་ཉིད་མེད་པ་དེ་དག་ནི། གོར་མ་ཆག་པར་ཐག་པ་
རྡོག་པ་ལ་བཏགས་པའི་སྦྲུལ་ལྟར་རང་གི་ངོ་བོས་མ་གྲུབ་པར་ངེས་སོ་ཞེས་ཆཊ་སོཊ་ཀྱིས་
མཚོན་པའི་ཆོས་ཐམས་ཅད་རྟོག་པས་བཏགས་ཙམ་དུ་བཤད་པ་མི་འཐད་པར་ཐལ། དོན་
དམ་བདེན་པ་རྟོག་པས་བཏགས་ཙམ་མ་ཡིན་པར་ཡོད་པའི་ཕྱིར། གཞན་ཡང་། ཆོས་་་་་
དབྱིངས་བསྟོད་པ་ལས། ཇི་ལྟར་རི་བོང་མགོ་ཡི་རྭ། །བཏགས་པ་དེ་ཉིད་མེད་པ་ལྟར། །དེ་
བཞིན་ཆོས་རྣམས་ཐམས་ཅད་ཀྱང་། །བཏགས་པ་ཉིད་དེ་ཡོད་མ་ཡིན། །ཞེས་དང་། བསམ་
གྱིས་མི་ཁྱབ་པར་བསྟོད་པ་ལས། འདི་དག་ཐམས་ཅད་མིང་ཙམ་ཞེས། །ཁྱོད་ཀྱིས་ཀྱང་ནི་
བརྗོད་དེ་གསུངས། །བརྗོད་པ་ལས་ནི་གཞན་གྱུར་པ། །བརྗོད་པར་བགྱི་བ་ཡོད་མ་མཆིས། །
དེ་ཕྱིར་ཆོས་རྣམས་ཐམས་ཅད་ནི། །རྟོག་པ་ཙམ་ཞེས་ཁྱོད་ཀྱིས་གསུངས། །ཞེས་ཆོས་ཐམས་
ཅད་རྟོག་པས་བཏགས་ཙམ་ཡིན་པ་བསྟོད་ཚོགས་སུ་རྒྱས་པར་གསུངས་འདུག་པ་འདི་་་་
ཁྱེད་ཀྱིས་ཨེ་གཟིགས། དོན་དམ་བདེན་པ་ཆོས་ཐམས་ཅད་ཀྱི་དཀྱིལ་ནས་འབུད་ན་མ་་་་་
གཏོགས། དོན་དམ་བདེན་པ་རྟོག་པས་བཏགས་ཙམ་ཡིན་པ་ལ་བསྙོན་དུ་མེད་དོ། །དེར་མ་
ཟད་དོན་དམ་བདེན་པ་རྟོག་པས་བཏཊ་ཙམ་དུ་བསྟོད་ཚོགས་སུ་གསལ་བར་བཤད་དེ།
292



དེ་ཡང་བསྟོད་པ་ལས་འདས་པར་བསྟོད་པ་ལས། དངོས་པོ་ཐམས་ཅད་གཟུགས་བརྙན་་་
དང་། །མཚུངས་པར་ཁྱོད་ནི་བཞེད་པ་ལཊ། །ལྟ་བ་ཐམས་ཅད་སྤང་བའི་ཕྱིར། །མགོན་པོ་
ཁྱོད་ཀྱིས་སྟོང་པ་གསུངས། །དེ་ཡང་ཡོངས་སུ་བཏཊ་པ་སྟེ། །དངོས་སུ་མགོན་པོ་ཁྱོད་མི་་
བཞེད། །ཅེས་གསུངས་པའི་ཕྱིར། ལུང་དེའི་དོན་མ་གོ་ན་ཁོ་བོས་བཤད་པར་བྱ་སྟེ། དེ་ཡང་།
དངོས་པོ་ཐམས་ཅད་གཟུགས་བརྙན་དང་། །མཚུངས་པར་ཁྱོད་ནི་བཞེད་པ་ལགས། །ཞེས་
པས་དངོས་པོ་ཐམས་ཅད་གཟུགས་བརྙན་བཞིན་དུ་བདེན་པར་མེད་པ་དེ་བཅོམ་ལྡན་་་་་
འདས་ཀྱི་བཞེད་པར་བསྟན་ཅིང་། ལྟ་བ་ཐམས་ཅད་སྤང་བའི་ཕྱིར། །མགོན་པོ་ཁྱོད་ཀྱིས་
སྟོང་པ་གསུངས། །ཞེས་པ་ནི་སྟོང་ཉིད་བདེན་གྲུབ་ཏུ་ལྟ་བ་སྤང་བའི་ཕྱིར་དུ་ཆོས་ཐམས་་
ཅད་བདེན་གྲུབ་ཀྱིས་སྟོང་པའི་སྟོང་པ་གསུངས་ཞེས་བསྟན། སྟོང་ཉིད་བདེན་སྟོང་ཡིན་་་་
པའི་རྒྱུ་མཚན་འཆད་པ་ལ། དེ་ཡང་ཡོངས་སུ་བཏགས་པ་སྟེ། །དངོས་སུ་མགོན་པོ་ཁྱོད་མི་
བཞེད། །ཅེས་གསུངས། དེའི་དོན་ནི། མགོན་པོ་ཡང་དག་པར་རྫོགས་པའི་སངས་རྒྱས་ཁྱོད་
སྟོང་ཉིད་དངོས་པོ་སྟེ་བདེན་གྲུབ་ཏུ་མི་བཞེད་དེ། དེ་རྟོག་བཏགས་ཙམ་དུ་བཞེད་པའི་་་་
ཕྱིར། ཞེས་མགོན་པོ་ཀླུ་སྒྲུབ་ཀྱིས་སྟོང་ཉིད་རྟོག་པས་བཏགས་ཙམ་ཡིན་པ་འདི་ལྟ་བུས་
གསལ་བར་བཤད་པ་ལ། ཁྱེད་ཀྱིས། འགྱུར་མེད་ཡོངས་གྲུབ་རྟོག་པས་ཀུན་བརྟགས་སུ། །
འདོད་པ་ཚད་ལྡན་མཁས་པའི་གཞུང་ན་མེད། །ཅེས་པ་འདིས་ཀླུ་སྒྲུབ་བཀག་འདུག་གམ་
མི་འདུག་ལེགས་པར་སོམས་ཤིག དེ་བཞིན་དུ། རྟོག་པས་སྒྲོ་བཏགས་མིན་པར་ཡོད་པ་དེ། །
དོན་དམ་བདེན་པའི་དོན་དུ་མཁས་རྣམས་བཞེད། །དེ་ཕྱིར་བདེན་པའི་གྲུབ་ཚད་ཡིན་ནོ་
ཞེས། །སྨྲ་བ་ཚད་ལྡན་མཁས་པའི་གཞུང་གིས་བཀག །ཅེས་པ་འདི་ཡང་དཔལ་ལྡན་ཟླ་བ་་
འགོག་པའི་རིགས་པ་ཡིན་ཏེ། གོང་དུ་དྲངས་པའི་བཞི་བརྒྱ་པའི་འགྲེལ་པ་ལས། དེ་ལ་་་་་
བདག་ཅེས་བྱ་བ་ནི། གང་ཞིག་དངོས་པོ་རྣམས་ཀྱིས་གཞན་ལ་རག་མ་ལས་པའི་ངོ་བོའི་་་
རང་བཞིན་ཏེ། ཞེས་པའི་དོན་ལ་བརྟགས་པ་ཉིད་ཀྱིས་ཤེས་སོ། །ཡང་ཁྱེད་ཀྱིས། ཀུན་རྫོབ་
བདེན་པའི་དོན་ལྡོག་བཤད་པ་ན། །དེ་ཡི་ལོག་ཕྱོགས་བདེན་པར་གྲུབ་པ་ཡི། །ཚད་དུ་རང་
རྒྱུད་གཞུང་གིས་བཤད་དོ་ཞེས། །འདོད་པ་འདི་ཡང་དོན་དམ་བདེན་པ་ཀུན། །རྟགས་ཀྱི་
293



དགག་བྱར་འདོད་པའི་གསང་ཚིག་ཡིན། །ཞེས་སྨྲས་འདུག་པ་འདི་ནི་ཁྱེད་རང་གི་རང་་་་
མཚང་སྟོན་པའི་དགག་པ་ཡིན་ཏེ། །ཀུན་རྫོབ་བདེན་པའི་ལོག་ཕྱོགས་ལ་བདེན་པར་གྲུབ་
པའི་ཚད་དུ་རང་རྒྱུད་པས་འདོད་ཅེས་པ་ནི་རྗེའི་གསུང་རབ་གང་ན་འདུག་སྟོན་ཅིག
ཁྱེད་བློ་རྩིང་དང་ཧམ་པ་སྐྲགས་པའི་ཕྱོགས་སྔ་སྐྱོར་ལུགས་ཐམས་ཅད་འདི་འདྲ་ཤ་སྟག་་
ཏུ་འདུག་པས། དོན་ལ་ལན་འདེབས་མི་རིགས་པ་འདུག་ནའང་། ཁྱེད་ཀྱིས་རྗེ་ཙོང་ཁ་པ་
ལ་དགག་པ་ལྟར་སྣང་རེ་བཏང་ནས། དེའི་རྗེས་སུ་སྐུར་ཞུས་ཁམས་ཆེ་བ་རེ་བྱས་འདུག་པ་
འདིས་སྐྱེ་བོ་བླུན་པོ་མང་པོ་ཞིག་མགོ་འཁོར་ནས་ལྟ་བ་ངན་པའི་གཡང་དུ་ལྷུང་བ་འདུག་
པས། ལན་ཅུང་ཟད་བཤད་པར་བྱ་སྟེ། དེ་ཡང་ཊཱིཀ་ཆེན་དགོངས་པ་རབ་གསལ་ལས། དབུ་
མ་སྣང་བ་དང་དབུ་མ་བདེན་གཉིས་སོགས་རང་རྒྱུད་པས་གཞུང་དུ་ཀུན་རྫོབ་ཏུ་ཡོད་་་་
ཚུལ་བཤད་པའི་ལོག་ཕྱོགས་ཀྱི་ཡོད་པ་ཅིག་བྱུང་ན། དེ་ཉིད་བདེན་པར་གྲུབ་པའི་ཚད་དུ་
བཤད་ཅེས་གསུངས་པ་ཡིན་གྱི། ཀུན་རྫོབ་བདེན་པའི་ལོག་ཕྱོགས་བདེན་པར་གྲུབ་པའི་་་
ཚད་དུ་རང་རྒྱུད་པས་འདོད་ཅེས་པའི་གསུང་ག་ན་ཡོད། དེ་སྐད་དུ་ཡང་ཊཱིཀ་ཆེན་ལས།
དབུ་མ་སྣང་བ་ལས་ཀུན་རྫོབ་ཏུ་ཡོད་ཚུལ་བཤད་པའི་ལོག་ཕྱོགས་ཀྱི་ཡོད་པ་ནི་དོན་དམ་
པར་རམ་བདེན་ཡོད་དུ་ཤེས་པས་དེ་ལྟར་བཤད་ན། དེ་ཉིད་ལས་དངོས་པོ་ཡང་དག་པར་
ངོ་བོ་ཉིད་མེད་པ་དག་ལ་ཡང་དེ་ལས་ལྡོག་པའི་རྣམ་པར་སྒྲོ་འདོགས་པའི་འཁྲུལ་བའི་བློ་
གང་ཡིན་པ་དེ་ནི་ཀུན་རྫོབ་ཅེས་བྱ་སྟེ། ཞེས་པ་ནས། དེ་ཕྱིར་དེ་དག་གི་བསམ་པའི་དབང་
གི་དངོས་པོ་རྫུན་པའི་ངོ་བོ་ཐམས་ཅད་ནི་ཀུན་རྫོབ་ཏུ་ཡོད་པ་ཁོ་ན་ཞེས་བྱའོ། །ཞེས་པའི་
བར་དྲངས་ནས་དེ་ལ་འབྲུ་བསྣན་པ་ལ་ཞིབ་ཏུ་ལྟོས་ཤིག དེ་བཞིན་དུ་དབུ་མ་བདེན་་་་་་
གཉིས་ལས་ཀྱང༌། ཇི་ལྟར་སྣང་བ་འདི་ཁོ་ན། །ཀུན་རྫོབ་གཞན་ནི་ཅིག་ཤོས་སོ། །ཞེས་་་་་
གསུངས་པའི་ཕྱིར། དེས་ན་རང་རྒྱུད་པའི་ལུགས་ལ་ཀུན་རྫོབ་ཏུ་ཡོད་པའི་ལོག་ཕྱོགས་ཀྱི་
ཡོད་པ་ཅིག་བྱུང་ན་དེ་བདེན་པར་གྲུབ་པའི་ཚད་དུ་འདོད་པས། དེ་ལ་སྐྱོན་གཏོང་རྒྱུ་་་་
འདུག་ན་ཐོང་ཞིག ཡང་ཁྱེད་ཀྱི་དགག་པའི་རྣམ་གྲངས་གཅིག་ལ། ཡིན་ལུགས་ཀུན་ཀྱང་་་
རྟོག་པས་སྒྲོ་བཏགས་ན། །བཅོས་མ་མིན་པའི་གནས་ཚུལ་གང་ཞིག་ཡིན། །འགྱུར་མེད་་་་་
294



ཡོངས་གྲུབ་རྟོག་པས་ཀུན་བརྟགས་སུ། །འདོད་པ་ཚད་ལྡན་མཁས་པའི་གཞུང་ན་མེད། །
ཅེས་སྨྲས་འདུག་པ། ཁྱེད་དབུ་འཁོར་འདུག་པས་ཉོན་ཅིག ཆོས་ཉིད་རྟོག་པས་སྒྲོ་བཏགས་
ཡིན་པར་ཐལ། མདོ་ལས། མྱ་ངན་ལས་འདས་པ་ཡང་སྒྱུ་མ་ལྟ་བུ། རྨི་ལམ་ལྟ་བུ། ཞེས་་་་་
གསུངས་པའི་ཕྱིར། དེས་ན་ཆོས་ཉིད་བཅོས་མ་མ་ཡིན་པའི་དོན་ནི། རྒྱུ་རྐྱེན་གྱིས་བཅོས་མ་
མ་ཡིན་པའི་དོན་ཡིན་གྱི། རྟོག་པས་སྒྲོ་མ་བཏགས་པའི་དོན་ག་ལ་ཡིན། དེ་བཞིན་དུ།
འགྱུར་མེད་ཡོངས་གྲུབ་རྟོག་པས་ཀུན་བརྟགས་སུ། འདོད་པ་ཚད་ལྡན་མཁས་པའི་གཞུང་
ན་མེད། ཅེས་ཟེར་བ་ཡང་རང་གི་དེ་ཉིད་བསྟན་པ་ཡིན་ཏེ། མཁས་པ་ཐམས་ཅད་གྲུབ་་་་
མཐའ་གཅིག་པ་ག་ལ་འོང་། སེམས་ཙམ་པའི་གཞུང་ནས་འགྱུར་མེད་ཡོངས་གྲུབ་བདེན་་
གྲུབ་ཏུ་བཤད་པས། དེ་རྟོག་པས་སྒྲོ་བཏགས་སུ་ག་ལ་འཆད། དེ་དང་དབུ་མ་ཐལ་འགྱུར་
བ་ཆོས་ཐམས་ཅད་བདེན་མེད་དུ་ཁས་ལེན་པ་གཉིས་མཐུན་སྙམ་པ་འདུག་ན་མ་གོ་བས་
ལན་ནོ། །དེའི་རྗེས་སུ། ཆོས་འགའ་རྟོག་པས་བཏགས་པར་ཤེས་པ་གང་། །དེ་ཡིས་དེ་ཉིད་
ཐུགས་སུ་ཆུད་གྱུར་ན། །རྣམ་རིག་སྨྲ་བས་གཟུགས་སོགས་སྒྲོ་བཏགས་སུ། །ཤེས་ཕྱིར་དེས་
ཀྱང་དོན་དམ་རྟོགས་པར་ཐལ། །ཞེས་པའི་བསམ་དོན་ནི། རྣམ་རྫུན་པས་སྟོང་ཉིད་རྟོགས་
པར་ཐལ། རྣམ་རྫུན་པས་གཟུང་རྣམ་སྒྲོ་བཏགས་སུ་རྟོགས་པའི་ཕྱིར། དེར་ཐལ། གཟུང་་་་
རྣམ་སྒྲོ་བཏགས་སུ་འདོད་པ་དང་། གཟུང་རྣམ་བདེན་གྲུབ་ཏུ་འདོད་པའི་ཆ་ནས་རྣམ་་་
བདེན་རྫུན་གྱི་ཁྱད་པར་འབྱེད་པ་ཡིན་པའི་ཕྱིར། ཞེས་ཁྱེད་རང་གི་བློ་ངོའི་གྲུབ་མཐའ་དེ་
ཉིད་ཐམས་ཅད་ཀྱིས་ཁས་ལེན་སྙམ་ནས་སྨྲས་འདུག་པ། གཟུང་རྣམ་བདེན་གྲུབ་ཏུ་འདོད་
པ་དང་། གཟུང་རྣམ་སྒྲོ་བཏགས་སུ་འདོད་པ་རྣམ་བདེན་རྫུན་གྱི་ཁྱད་པར་དུ་འདོད་པ་ཁོ་
བོ་ཅག་གི་དགག་བྱའི་གཙོ་བོ་ཡིན་པས་ཁྱེད་དབུ་མ་འཁོར་ཞིག ཡང་དགག་པ་གཅིག་ལ།
ཆོས་རྣམས་ཀུན་གྱི་གནས་ལུགས་ཡོད་པ་དང་། །ཡུལ་གྱི་སྡོད་ལུགས་མེད་པར་འདོད་པ་ཡི། །
ཁྱད་པར་འདི་ཡང་ཀུན་མཁྱེན་གྱིས་མ་གཟིགས། །ཞེས་འདུག་པ། ཁོ་བོ་ཅག་གིས་ཆོས་་་་་
རྣམས་ཀྱི་གནས་ལུགས་ཡོད་ཀྱང་། ཡུལ་གྱི་སྡོད་ལུགས་མེད་ཅེས་ཁས་བླངས་པ་མེད་པས།
དགག་པ་དེ་སུ་ལ་གཏོང་བ་ཡིན། དེས་ན་ཁོ་བོ་ཅག་གི་ལུགས་ལ་ཆོས་རྣམས་ཀྱི་གནས་་་་
295



།
ལུགས་ཡོད་ཀྱང་གནས་ལུགས་སུ་གྲུབ་པ་མེད། ཆོས་རྣམས་ཀྱི་སྡོད་ལུགས་ཡོད་ཀྱང་སྡོད་
ལུགས་སུ་གྲུབ་པ་མེད། ཅེས་སྨྲ་བ་ཡིན་པས། དེ་ལ་དགག་པ་གཏོང་རྒྱུ་འདུག་ན་ཐོང་ཞིག
དེ་ལ་ཁོ་ན་རེ། བུམ་པའི་ཆོས་ཉིད་ཆོས་ཅན། གནས་ལུགས་སུ་གྲུབ་པར་ཐལ། གནས་་་་་་
ལུགས་ཡིན་པའི་ཕྱིར། ཟེར་ན། འོ་ན་བུམ་པའི་ཆོས་ཉིད་ཆོས་ཅན། བདེན་པར་གྲུབ་པར་
ཐལ། བདེན་པ་ཡིན་པའི་ཕྱིར། འཁོར་གསུམ། དེས་ན་ཡོད་པ་དང་ཡིན་པ་ཐམས་ཅད་་་་་
ཕྱོགས་གཅིག་ཏུ་མ་བཟུང་ཞིག ཁྱེད་རང་གི་ལུགས་ལ་ཆོས་རྣམས་ཀྱི་གནས་ལུགས་ཡོད་་་
ཅིང་ཡུལ་གྱི་སྡོད་ལུགས་མེད་ཅེས་འདོད་དམ། ཆོས་རྣམས་ཀྱི་གནས་ལུགས་ཀྱང་མེད། །
ཡུལ་གྱི་སྡོད་ལུགས་ཀྱང་མེད་ཅེས་འདོད་པ་གང་ཡིན། གང་འདོད་ཀྱང་ཡོད་མིན་མེད་་་་་
མིན་ཁས་བླངས་པས་འཁོར་གསུམ་ཡོད་དོ། །དེའི་རྗེས་སུ། བཏགས་དོན་བཙལ་ས་རྙེད་་་་
པའི་དོན་ཡོད་ན། །བདེན་པར་གྲུབ་པའི་ཚད་དུ་འཇོག་པ་དང་། །གང་གི་གནས་ལུགས་་་་
དཔྱོད་པའི་རིགས་ཤེས་ཀྱིས། །རྙེད་དོན་འདོད་པ་འདི་ཡང་ཅིས་མི་འགལ། །མཐར་ཐུག་་་
སྤྱོད་པའི་བློ་ཡིས་སྟོང་པ་ཉིད། །བཙལ་བའི་རྙེད་ཅེས་མང་དུ་སྒྲོགས་པ་དང༌། །སྟོང་པ་ཉིད་
ཀྱི་བཏགས་དོན་མི་རྙེད་པར། །འདོད་པ་འདི་ཡི་ཁྱད་པར་གང་ཡིན་སྨྲོས། །ཞེས་སྨྲས་་་་་་
འདུག་པ། དེའི་ལན་བཤད་པར་བྱ་སྟེ། བཏགས་དོན་བཙལ་བས་རྙེད་པའི་དོན་ཡིན་་་་་
བདེན་པར་གྲུབ་པའི་ཚད་དུ་འཇོག་པ་ཁོ་བོ་ཅག་གི་ལུགས་ཡིན་མོད། དེ་དང་མཐར་ཐུག་
དཔྱོད་པའི་རིགས་ཤེས་ཀྱིས་རྙེད་དོན་འདོད་པ་ལ་འགལ་བ་ཅུང་ཟད་ཀྱང་མེད་དེ། ཆོས་
ཉིད་ལྟ་བུ་མཐར་ཐུག་དཔྱོད་པའི་རིགས་ཤེས་ཀྱིས་རྙེད་དོན་ཡིན་མོད་ཀྱང་། དེ་ཁོ་རང་གི་
ཐ་སྙད་བཏགས་པའི་བཏགས་དོན་བཙལ་བའི་ཚེ་ན་མི་རྙེད་པའི་ཕྱིར། དེའི་དོན་ཡང་་་་་
བཤད་པར་བྱ་སྟེ། གཟུགས་སྒྲ་སོགས་བདེན་པར་ཡོད་མེད་དཔྱོད་པའི་ཤེས་རབ་དེ་ལ་་་་་
མཐར་ཐུག་དཔྱོད་པའི་རིགས་ཤེས་ཞེས་བྱ་ལ། དེ་འདྲ་བའི་ཤེས་རབ་དེས་གཟུགས་སྒྲ་་་་
སོགས་བདེན་པར་ཡོད་མེད་དཔྱོད་པའི་ཚེ། གཟུགས་སྒྲ་སོགས་མ་རྙེད་པ་དེ་ལ་གཟུགས་
སྒྲ་སོགས་ཀྱི་གནས་ལུགས་རྙེད་པའམ་མཐོང་བར་འཇོག་པའི་ཕྱིར། དཔེར་ན་འདུས་མ་་་
བྱས་ཀྱི་ནམ་མཁའ་ལ་ཐོག་པའི་རེག་བྱ་ཡོད་མེད་སྤྱོད་པའི་ཐོག་པའི་རེག་བྱ་མ་མཐོང་བ་
296



ལ་ནམ་མཁའ་མཐོང་ཞེས་འཇོག་པ་བཞིན་ནོ། །དེ་ལྟར་ཡང་སྡུད་པ་ལས། གཟུགས་རྣམས་
མི་མཐོང་ཚོར་བ་དག་ཀྱང་མི་མཐོང་ལ། །འདུ་ཤེས་མཐོང་བ་མེད་ལ་སེམས་པའང་མི་་་་
མཐོང་ཞིང༌། །གང་ལ་རྣམ་པར་ཤེས་དང་སེམས་ཡིད་མཐོང་མེད་པ། །འདི་ནི་ཆོས་མཐོང་
ཡིན་ཞེས་དེ་བཞིན་གཤེགས་པས་བསྟན། །ནམ་མཁའ་མཐོང་ཞེས་སེམས་ཅན་ཚིག་ཏུ་རབ་
བརྗོད་པ། །ནམ་མཁའ་ཇི་ལྟར་མཐོང་སྟེ་དེ་ལ་འདི་བརྟག་པར་གྱིས། །ད་ལྟར་ཆོས་མཐོང་
བ་ཡང་དེ་བཞིན་གཤེགས་པས་བསྟན། །མཐོང་བ་དཔེ་གཞན་གྱིས་ནི་བསྙད་པར་ནུས་མ་
ཡིན། །ཞེས་དང་། གང་ཚེ་འདུས་བྱས་འདུས་མ་བྱས་དང་དཀར་ནག་ཆོས། །ཤེས་རབ་རྣམ་
པར་བཤིག་ན་རྡུལ་ཙམ་མི་དམིགས་ཚེ། །འཇིག་རྟེན་དག་ན་ཤེས་རབ་ཕ་རོལ་ཕྱིན་གྲངས་
འགྲོ། །ཞེས་གསུངས་ཤིང་། དེ་བཞིན་དུ་རྗེ་མི་ལ་རས་པས་ཀྱང༌། དོན་དམ་བདེན་པའི་་་་
དབང་དུ་ནི། །བགེགས་ལས་སངས་རྒྱས་ཉིད་ཀྱང་མེད། །ཅེས་དང་། ཀུན་རྫོབ་བདེན་པའི་
དབང་དུ་ནི། །འཁོར་བ་དང་ནི་མྱ་ངན་འདས། །ཐམས་ཅད་ཡོད་ཅེས་ཐུབ་པས་གསུངས། །
ཡོད་པ་དངོས་པོར་སྣང་བ་དང་། །མེད་པ་སྟོང་པའི་ཆོས་ཉིད་གཉིས། །ངོ་བོ་དབྱེར་མེད་རོ་
གཅིག་པས། །ཐམས་ཅད་ཟུང་དག་སྤངས་པ་ཡིན། །དེ་ལྟར་ཤེས་པའི་མཁས་པ་ཡིས། །ཆོས་
ཅན་མ་མཐོང་ཆོས་ཉིད་མཐོང་། །ཞེས་དང་། ཇོ་བོ་ཆེན་པོས་ཀྱང་། ཀུན་རྫོབ་ཇི་ལྟར་སྣང་
བ་འདི། །རིགས་པས་བརྟགས་ན་འགའ་མི་རྙེད། །མ་རྙེད་པ་དེ་དོན་དམ་ཡིན། །ཡེ་ནས་་་
དག་པའི་ཆོས་ཉིད་དོ། །ཞེས་ཆོས་གང་དང་གང་ཡིན་པ་དེ་བཏགས་དོན་འཚོལ་བྱེད་ཀྱི་་་
རིགས་པས་བཙལ་ན་མི་རྙེད། མ་རྙེད་པ་དེ་ཆོས་དེ་དང་དེའི་གནས་ལུགས་རྙེད་པ་ཡིན།
ཞེས་གསུངས་པ་འདི་རྣམས་ལ་ཞིབ་ཏུ་གཟིགས། དེས་ན་ཆོས་ཉིད་ཀྱང་བཏགས་དོན་་་་་་
བཙལ་ན་མ་རྙེད་དེ། ཆོས་ཉིད་ཀྱི་ཆ་ཤས་རེ་རེ་ནས་ཆོས་ཉིད་ཡིན་ནམ། ཆོས་ཉིད་ཀྱི་ཆ་
ཤས་ཚོགས་པ་ཆོས་ཉིད་ཡིན་ནམ། དེ་ལས་གཞན་ན་ཆོས་ཉིད་ཡོད་མེད་དཔྱོད་པའི་་་་
རིགས་ངོར་ཆོས་ཉིད་ཀྱི་ཆ་ཤས་སོགས་གང་ཡང་ཆོས་ཉིད་དུ་གཞག་ཏུ་མེད་པའི་ཕྱིར། །
དེས་ན་རིགས་པ་ཕྲ་མོས་སྤུ་རིགས་འབྱེད་དགོས་པའི་གནས་འདི་དག་ལ་ཁྱེད་དབུ་འཁོར་
བ་ནི་ཅུང་ཟད་བདེན་མོད། ཁོ་བོ་ཅག་ལ་རིགས་པ་ཕྲ་མོའི་གནད་འདི་ལྟ་བུ་མང་དུ་ཡོད་
297



པས། ཤེས་པར་འདོད་ན། རྗེ་ཙོང་ཁ་པ་ནས་བརྒྱུད་པའི་ལྟ་ཁྲིད་ཀྱི་གསུང་རབ་རྣམས་ལ་
ཐོས་བསམ་མཛོད། དེའི་རྗེས་སུ་ཁྱེད་ཀྱི་དགག་པ་གཅིག་ལ། མཐོང་བས་སྤང་བྱའི་ཤེས་་་
སྒྲིབ་མེད་གྱུར་ན། །རྒྱ་ཆེན་གཞུང་ལུགས་ཀུན་དང་འགལ་གྱིས་དོགས། །ཞེས་པ་འདི་ལ་་་
ལན་གོང་དུ་བཤད་པ་ཡིན་མོད། སྤྱིར་མཐོང་སྤང་ཤེས་སྒྲིབ་ཡོད་མེད་འདི་ལ། རྗེའི་ལུགས་
འཛིན་ཆེན་པོ་རྣམས་ལ་ཡང་ཚུལ་གཉིས་ཡོད་དེ། རྒྱལ་ཚབ་ཆོས་རྗེས་རྒྱུད་བླའི་དར་ཊཱིཀ་
དུ། འཇུག་ཤེས་དྲུག་ལ་ཡུལ་རང་གི་མཚན་ཉིད་ཀྱིས་གྲུབ་པར་སྣང་བ་སྣང་བ་ལྟར་དུ་གྲུབ་
པ་འཐད་སྙམ་དུ་འཛིན་པའི་བློ་ས་བོན་དང་བཅས་པ་མཐོང་སྤང་ཤེས་སྒྲིབ་ཏུ་བཤད། །
མཁས་གྲུབ་ཐམས་ཅད་མཁྱེན་པས་ཤེས་སྒྲིབ་ལ་ཀུན་བརྟགས་དང་ལྷན་སྐྱེས་ཀྱི་དབྱེ་བ་་་
མེད་པར་ཤེས་སྒྲིབ་ལྷན་སྐྱེས་ཡིན་པར་བཤད་དོ། །ལུགས་དེ་གཉིས་ལས་ཕྱི་མ་འདི་རྗེའི་་་
གསུང་རབ་དང་མཐུན་པ་ཡིན་ཏེ། ཊཱིཀ་ཆེན་དགོངས་པ་རབ་གསལ་ལས་ཉོན་མོངས་་་་
ཐམས་ཅད་མ་ཟད་བར་དུ་ཤེས་སྒྲིབ་མི་སྤོང་བའི་ཕྱིར། ཤེས་སྒྲིབ་ནི་དག་པ་ས་གསུམ་གྱི་
སྐབས་སུ་སྤོང་ངོ༌། །ཞེས་གསུངས་པ་དང་མཐུན་ཅིང་གསང་བ་འདུས་པའི་ལམ་རིམ་པ་་་
ལྔའི་རྣམ་བཤད་དང་ཡང་ཆེས་མཐུན་པ་ཡིན་ཏེ། དེ་ཉིད་ལས། རིམ་པ་བཞི་པའི་ཡེ་ཤེས་
ཀྱིས་ཉོན་སྒྲིབ་ཀྱི་དངོས་གཉེན་བྱས་ན་དེའི་རྗེས་སུ་དག་པའི་སྒྱུ་ལུས་ཐོབ་པ་ན། གཉེན་པོ་
སྟོང་ཉིད་རྟོགས་པའི་ཤེས་རབ་ཀྱིས་སྤང་བྱ་ཤེས་སྒྲིབ་ཀྱི་གཉེན་པོ་བྱེད་པར་གསུངས་པའི་
ཕྱིར། དེས་ན་མཐོང་སྤང་ཤེས་སྒྲིབ་མེད་པའི་རྒྱུ་མཚན་གོང་དུ་བཤད་ཟིན་ནོ། །དེའི་རྗེས་
ཀྱི་དགག་པ་གཅིག་ལ། ཞིག་པ་དངོས་པོར་འདོད་པ་རང་གཞན་གྱི། །རྟག་དངོས་སྨྲ་བའི་
གཞུང་གི་དེ་ཉིད་ཡིན། །དུས་གསུམ་རྫས་སུ་སྨྲ་བ་བྱེ་བྲག་ཏུ། །སྨྲ་བའི་གཞུང་འདི་ནོར་བའི་
རྩ་བ་ཡིན། །ཞེས་ཞིག་པ་དངོས་པོར་འདོད་པ་རང་གཞན་གྱི་སྡེ་བ་རྟག་དངོས་ཁས་ལེན་་་
པ་དག་གི་ལུགས་ཡིན་གྱི། ཐལ་འགྱུར་པའི་ལུགས་ལ་ཞིག་པ་དངོས་པོར་འདོད་པ་མི་་་་
འཐད་ཅེས་སྨྲས་འདུག་པ། འདི་ནི་ཐལ་འགྱུར་པའི་ལུགས་ལ་མ་བརྟགས་མ་དཔྱད་པའི་་
གནས་སྐབས་སུ་ཞིག་པ་དངོས་པོར་འཇོག་པའི་ཐུན་མོང་མིན་པའི་ལེགས་བཤད་ཡོད་པ་
མ་གོ་བའི་སྐྱོན་ཡིན་ཏེ། མ་བརྟགས་མ་དཔྱད་པའི་གནས་སྐབས་སུ་སྣུམ་ཟད་པས་མར་མེ་
298



ཤིའོ། །ཞེས་དང་། ཆུ་མེད་པས་འབྲས་ཉེས་སོ། །ཞེས་སོགས་ཞིག་པ་དངོས་པོར་འཇོག་ཚུལ་
འཇིག་རྟེན་ཐ་སྙད་པའི་ཚད་མའི་ངོར་གྲགས་པ་ལྟར་ཁས་ལེན་པའི་ཕྱིར། དེ་ལྟར་ཡང་་་་
རིགས་པ་དྲུག་ཅུ་པ་ལས། རྒྱུ་ཟད་ཉིད་ལས་ཞི་བ་ནི། །ཟད་ཅེས་བྱ་བར་དམིགས་པ་སྟེ། །
ཞེས་གསུངས་པའི་ཕྱིར། གཞན་ཡང་། ས་བཅུ་པའི་མདོ་ལས། སྐྱེ་བའི་རྐྱེན་གྱིས་རྒ་ཤི། ཞེས་
གསུངས་པ་འདི་ཚིག་གསལ་དུ་ཞིག་པ་དངོས་པོར་སྒྲུབ་པའི་སྐབས་སུ་དྲངས་པ་ལ་འགྲེལ་
ཅི་ཡོད་བསམ་དགོས་ཤིང་། རྩ་ཤེ་ལས་ཀྱང་། མྱ་ངན་འདས་པ་འདུས་མ་བྱས། །དངོས་་་་
དང་དངོས་མེད་འདུས་བྱས་ཡིན། །ཞེས་བུམ་པའི་དངོས་པོ་དང་བུམ་པའི་དངོས་པོར་་་་་
མེད་པ་བུམ་པ་ཞིག་པ་གཉིས་ཀ་འདུས་བྱས་སུ་མཚུངས་པར་བཤད་པའི་ཕྱིར། ལུང་འདི་
ལ་ཁྱེད་ཀྱིས། འབྲུ་མ་ཐེབས་པར། ཐལ་འགྱུར་བའི་ལུགས་ལ་བུམ་པ་ཞིག་པ་འདུས་བྱས་་་
ཡིན། བུམ་པ་ཞིག་པ་དངོས་པོ་མིན་ཟེར་བ་བྱས་འདུག་པ། འདི་ལས་ཁ་འཆལ་ཆེ་བའི་་་
གྲུབ་མཐའ་གངས་རིའི་ཁྲོད་འདིར་སྔར་མ་བྱུང༌། འདུས་བྱས་རྟག་པར་ཁས་ལེན་པའི་་་་
གྲུབ་མཐའ་འདི་འདྲ་རྒྱལ་བའི་གསུང་རབ་དགོངས་འགྲེལ་དང་བཅས་པ་གང་ནས་བཤད།
བྱེ་བྲག་ཏུ་སྨྲ་བས་རྟག་དངོས་ཁས་ལེན་ཀྱང་འདུས་བྱས་རྟག་པ་ཁས་མི་ལེན་པའི་གནད་
གང་ལ་ཐུག རྩ་ཤེ་ལས་ཀྱང་། དངོས་པོ་འདུས་བྱས་མ་ཡིན་པ། །འགའ་ཡང་གང་ནའང་་་་
ཡོད་མ་ཡིན། །ཞེས་གསུངས་པ་ཡང་མ་གཟིགས་པ་འདྲ། དེ་བཞིན་དུ་འདིའི་སྐབས་སུ་གོ་
བོ་རབ་འབྱམས་པས་ཀྱང་། སེམས་ཅན་ཤི་བ་སེམས་ཅན་ཞིག་པ་མིན་ཟེར་བ་སོགས་་་་
དགག་དགོས་པ་མང་དུ་ཡོད་པ་རྣམས་འོག་ཏུ་དགག་པར་བྱའོ། །ཡང་ཁྱེད་ཀྱིས། དུས་་་་
གསུམ་རྫས་སུ་སྨྲ་བ་བྱེ་བྲག་ཏུ། །སྨྲ་བའི་གཞུང་གི་ནོར་བའི་རྩ་བ་ཡིན། །ཞེས་སྨྲས་འདུག་
པ་དེ་ལྟར་ཡིན་དུ་ཆུག དེས་ངེད་ལ་སྐྱོན་དུ་འགྱུར་བ་ཅི་ཡང་མེད་དེ། ཁོ་བོ་ཅག་རྫས་ཡོད་
ཀྱི་དངོས་པོ་ཁས་མི་ལེན་པའི་ཕྱིར། དེའི་རྗེས་སུ། ཆུ་དང་བདུད་རྩི་རྣག་ཁྲག་ལ་སོགས་པའི། །
ཡུལ་སྣང་མ་ལུས་ཕྱི་རོལ་དངོས་པོ་སྟེ། །ཡོད་པར་འདོད་པ་ཕྱི་དོན་ལྐོག་ན་མོ། །འདོད་་་་
པའི་ལུགས་ཡིན་ཐེག་ཆེན་ཆོས་ལ་མེད། །ཅེས་སྨྲས་འདུག་པ། འོ་ན་ཕྱི་དོན་ལྐོག་ན་མོ་ཁས་
ལེན་པའི་མདོ་སྡེ་པ་ལྟ་བུའི་ལུགས་ལ། ཡི་དྭགས་ཀྱི་མིག་ཤེས་ལ་ཆུ་ཀླུང་རྣག་ཁྲག་ཏུ་སྣང་
299



བའི་ཚེ། ཆུ་ཀླུང་གི་སྟེང་དུ་རྣག་ཁྲག་དངོས་གནས་ལ་ཡོད་དམ་མེད། མེད་ན་དེ་ཡོད་པ་ཕྱི་
དོན་ལྐོག་ན་མོ་འདོད་པའི་ལུགས་སུ་བཤད་པ་དང་འགལ། ཡོད་ན་ཁྱེད་ཀྱི་དབུ་མ་རྣམ་་་
ངེས་ཞེས་པ་དེར་རྣམ་འགྲེལ་གྱི་གཞུང་དྲངས་ནས་བཀག་པ་དང་འགལ་ལོ། །གཞན་ཡང་།
དེའི་ལུགས་ལ་ཡི་དྭགས་ཀྱི་མིག་ཤེས་ལ་ཆུ་ཀླུང་རྣག་ཁྲག་ཏུ་སྣང་བའི་ཚེ། ཡི་དྭགས་ཀྱི་་
མིག་ཤེས་ཀྱིས་ཆུ་ཀླུང་གི་སྟེང་གི་རྣག་ཁྲག་དངོས་སུ་རྟོགས་སམ་མ་རྟོགས། རྟོགས་ན་ཕྱི་་་
དོན་ལྐོག་ན་མོ་ཁས་ལེན་པའི་མདོ་སྡེ་པས་ཚུར་མཐོང་གི་གཟུགས་འཛིན་མིག་ཤེས་ཀྱིས་་
གཟུགས་དངོས་སུ་རྟོགས་པ་ཁས་ལེན་པར་ཐལ། དེ་འདྲའི་མདོ་སྡེ་པས་ཡི་དྭགས་ཀྱི་མིག་
ཤེས་ལ་ཆུ་ཀླུང་རྣག་ཁྲག་ཏུ་སྣང་བའི་ཚེ། ཡི་དྭགས་ཀྱི་མིག་ཤེས་ཀྱིས་ཆུ་ཀླུང་གི་སྟེང་གི་་་
རྣག་ཁྲག་དངོས་སུ་རྟོགས་པར་ཁས་ལེན་པའི་ཕྱིར། རྟགས་ཁྱབ་དངོས། འདོད་མི་ནུས་ཏེ།
དེའི་ལུགས་ལ་ཚུར་མཐོང་གི་རྒྱུད་ཀྱི་གཟུང་འཛིན་མིག་ཤེས་ཀྱིས་གཟུགས་ཀྱི་རྣམ་པ་་་་་
དངོས་སུ་རྟོགས་ཀྱང་། གཟུགས་དངོས་སུ་མ་རྟོགས་པས། དེ་ལ་ཕྱི་དོན་ལྐོག་ན་མོ་ཞེས་་་
པའི་ཐ་སྙད་བྱེད་པར་ཁྱེད་རང་ཐམས་ཅད་མཐུན་པའི་ཕྱིར། འདི་དག་གི་འགོག་ཚུལ་
རྒྱས་པར་འོག་ཏུ་འཆད། དེའི་རྗེས་སུ། གྲུབ་མཐའ་བཏགས་པའི་བདེན་གྲུབ་བཀག་པ་ཡིས།།
ལྷན་སྐྱེས་འཛིན་པའི་ཡུལ་ལ་མི་གནོད་ན། །མཐའ་བཞིའི་སྐྱེ་བ་བཀག་པས་སྐྱེ་མེད་དུ། །
འགྲུབ་པར་འགྱུར་ཞིང་བདེན་པའི་གཅིག་སོགས་ལའང་། །གནོད་བྱེད་བསྟན་པས་ཆོས་་་
ཀུན་བདག་མེད་དུ། །འགྲུབ་ཅེས་སྨྲ་བ་འདི་ཡང་ངོ་མཚར་ཆེ། །ཞེས་ཟེར་བ་འདི་ཡང་་་་་
ཕྱོགས་སྔ་བརྗོད་ལུགས་ཧ་ཅང་རྩིང་བས། དོན་གང་ཡིན་དྲི་བར་བྱ་སྟེ། རྡུལ་ཕྲན་ཆ་མེད་
ཀྱིས་བརྩམས་པའི་རགས་པ་དང་། དེར་འཛིན་པའི་ཚད་མ་གཉིས་རྫས་གཞན་དུ་འཛིན་་
པ་ལྟ་བུ་ཆོས་ཀྱི་བདག་འཛིན་ཀུན་བརྟགས་དང་། རྟག་གཅིག་རང་དབང་ཅན་གྱི་གང་་་་
ཟག་ཡོད་པར་འཛིན་པ་ལྟ་བུ་གང་ཟག་གི་བདག་འཛིན་ཀུན་བརྟགས་ལ་བདེན་འཛིན་་་་
ཀུན་བརྟགས་སུ་བཤད་པ་དང་། ཡང་གྲུབ་མཐས་རྒྱུད་སླད་པའི་དབང་གིས་གང་ཟག་་་་
དང་ཆོས་ལ་སོགས་པ་བདེན་པར་གྲུབ་པ་འཐད་སྙམ་དུ་འཛིན་པའི་བློ་ལ་བདེན་འཛིན་་་
ཀུན་བརྟགས་སུ་བཤད་པའི་ཚུལ་གཉིས་ཡོད་པ་ལས། སྔ་མའི་ཞེན་ཡུལ་བཀག་པས་བདེན་
300



འཛིན་ལྷན་སྐྱེས་ཀྱི་ཞེན་ཡུལ་ལ་མི་གནོད་ན་ཞེས་པའི་དོན་ཡིན་ནམ། ཕྱི་མའི་ཞེན་ཡུལ་་་
བཀག་པས་ལྷན་སྐྱེས་ཀྱི་ཞེན་ཡུལ་ལ་མི་གནོད་ན་ཞེས་པའི་དོན་གང་ཡིན། དང་པོ་ལྟར་ན།
དེ་ལྟ་བུའི་བདེན་འཛིན་ཀུན་བརྟགས་ཀྱི་ཞེན་ཡུལ་བཀག་པས། བདེན་འཛིན་ལྷན་སྐྱེས་ཀྱི་
ཞེན་ཡུལ་འགོག་པ་ལ་ཕན་ཡང་། དེ་བཀག་པས་ལྷན་སྐྱེས་ཀྱི་ཞེན་ཡུལ་ལ་དངོས་སུ་གནོད་
པ་མ་ཡིན་ཏེ། དེ་གཉིས་ཀྱི་ཞེན་ཡུལ་མེད་པར་རྟོགས་པས་བདེན་མེད་རྟོགས་པར་འཇོག་
མི་ནུས་པའི་ཕྱིར། དེ་ལྟར་ཡང་འཇུག་པ་ལས། བདག་མེད་རྟོགས་ཚེ་རྟག་པའི་བདག་སྤོང་
ཞིང་། ཞེས་སོགས་གསུངས་པའི་ཕྱིར། ཕྱི་མ་ལྟར་ན་དེ་ལྟ་བུའི་བདེན་འཛིན་ཀུན་བརྟགས་
ཀྱི་ཞེན་ཡུལ་བཀག་པས། བདེན་འཛིན་ལྷན་སྐྱེས་ཀྱི་ཞེན་ཡུལ་ལ་གནོད་པ་ཡིན་ཏེ། དེའི་་
ཞེན་ཡུལ་མེད་པར་རྟོགས་པས་བདག་མེད་རྟོགས་པར་འཇོག་ནུས་པའི་ཕྱིར། དེས་ན། །
གྲུབ་མཐས་བཏགས་པའི་བདེན་གྲུབ་བཀག་པ་ཡིས། །ལྷན་སྐྱེས་འཛིན་པའི་ཡུལ་ལ་མི་་་་
གནོད་ན། །ཞེས་པ་འདི་བདེན་འཛིན་ཀུན་བཏགས་ལ་དུ་མ་ཡོད་པ་མ་དགོངས་པའི་སྐྱོན་
ནོ། །དེ་བཞིན་དུ། མཐའ་བཞིའི་སྐྱེ་བ་བཀག་པས་སྐྱེ་མེད་དུ། །འགྲུབ་པར་འགྱུར་ཞིང་་་་་་
བདེན་པའི་གཅིག་སོགས་ལའང་། །གནོད་བྱེད་བསྟན་པས་བདེན་མེད་དུ། །འགྲུབ་ཅེས་སྨྲ་
བ་འདི་ཡང་ངོ་མཚར་ཆེ། །ཞེས་པ་འདི་ཡང་རྟོག་པ་མ་བཅུག་པའི་དགག་པ་ཡིན་ཏེ།
མཐའ་བཞིའི་སྐྱེ་བའི་ནང་ནས་གཞན་སྐྱེ་ལྟ་བུ་མེད་པར་གྲུབ་ན། དོན་གྱིས་བདེན་པའི་སྐྱེ་
མེད་འགྲུབ་ཀྱང་། མཐའ་གཞན་གསུམ་གྱི་སྐྱེ་བ་མེད་པར་གྲུབ་པས། བདེན་པའི་སྐྱེ་མེད་་
རྟོགས་པར་འཇོག་མི་ནུས་པའི་ཕྱིར། དེ་བཞིན་དུ་བུམ་པ་ལྟ་བུ་བདེན་གྲུབ་ཀྱི་གཅིག་མ་་་
ཡིན་པར་གྲུབ་ན། བུམ་པ་བདེན་མེད་དུ་དོན་གྱིས་འགྲུབ་ཀྱང་། ས་སྨྱུག་གཉིས་ལྟ་བུ་་་་་
བདེན་གྲུབ་ཀྱི་གཅིག་མ་ཡིན་པར་གྲུབ་པས། ས་སྨྱུག་བདེན་མེད་དུ་མི་འགྲུབ་སྟེ། ས་མྱུག་
གཉིས་བདེན་གྲུབ་ཀྱི་གཅིག་མ་ཡིན་པར་རྟོགས་སླ་བའི་ཕྱིར། དེ་བཞིན་དུ་བུམ་པ་ལྟ་བུ་་
བདེན་གྲུབ་ཀྱི་དུ་མ་མ་ཡིན་པར་རྟོགས་པས། བུམ་པ་བདེན་མེད་དུ་རྟོགས་མི་ནུས་ཏེ། །
བུམ་པ་བདེན་གྲུབ་ཀྱི་དུ་མ་མ་ཡིན་པར་རྟོགས་སླ་བའི་ཕྱིར། མདོ་སྡེ་པས་བུམ་པ་ལྟ་བུ་་་
བདེན་གྲུབ་དང་གཅིག་གི་གཞི་མཐུན་དུ་ཁས་ལེན་ཀྱང༌། བུམ་པ་བདེན་གྲུབ་ཀྱི་གཅིག་ཏུ་
301



ཁས་མི་ལེན་ཏེ། དེས་བུམ་པ་ཐ་དད་གཏན་མེད་ཀྱི་གཅིག་ཏུ་ཁས་མི་ལེན་པའི་ཕྱིར། དེས་
བྱས་མི་རྟག་གཉིས་ལྟ་བུ་བདེན་གྲུབ་དང་ཐ་དད་ཀྱི་གཞི་མཐུན་དུ་ཁས་ལེན་ཀྱང་། དེས་་
དེ་གཉིས་བདེན་གྲུབ་ཀྱི་ཐ་དད་དུ་ཁས་མི་ལེན་ཏེ། དེ་གཉིས་རྫས་ཐ་དད་དུ་ཁས་མི་ལེན་
པའི་ཕྱིར་རོ། །འོ་ན་གཞན་སྐྱེ་མེད་པ་དོན་དམ་བདེན་པ་ཡིན་ནམ་མ་ཡིན་ཞེ་ན། ཊཱིཀ་ཆེན་
དགོངས་པ་རབ་གསལ་ལས། འཕགས་པའི་མཉམ་གཞག་གི་གཟིགས་ངོར་གཞན་སྐྱེ་་་་
བཀག་པས་གྲུབ་པར་བཤད་པས། གཞན་སྐྱེ་མེད་པ་དོན་དམ་བདེན་པ་ཡིན་ལ། དེ་ལྟ་ན་
ཡང་གཞན་སྐྱེ་མེད་པར་རྟོགས་ན། དོན་དམ་བདེན་པ་རྟོགས་པའི་ཁྱབ་པ་ནི་ཁས་མི་ལེན་
ཏེ། ཕྱིར་རྒོལ་གྱི་རིགས་འགའ་ཞིག་ལ་མཐའ་བཞི་གང་རུང་གི་སྐྱེ་མེད་བསྒྲུབ་དགོས་པ་་་་
སྲིད་པའི་ཕྱིར། རང་འགྲེལ་དང་ཊིཀ་ཆེན་དུ། ཕྱི་རོལ་རང་བཞིན་མེད་པར་ངེས་ན་ཤེས་་
པར་རང་བཞིན་མེད་པ་ནི་རེས་འགའ་རང་ཁོ་ན་ལ་རྟོགས་ལ། རེས་འགའ་གཞན་གྱིས་་་
ཅུང་ཟད་བསྟན་པ་ཙམ་གྱིས་རྟོགས་ནུས་ཞེས་གསུངས་པ་དང་རིགས་པ་མཚུངས་ཤིང་།
དཔེར་ན་གནས་ལུགས་མཐར་ཐུག་གི་དོན་གོ་ཡང་དེའི་ཐ་སྙད་རྟགས་ཀྱིས་བསྒྲུབ་དགོས་
པ་སྲིད་པ་བཞིན་ནོ། །དེས་ན་ཁྱེད་ཀྱིས་ངན་སྨྲས་དང་བཅས་པའི་དགག་པ་མང་དུ་མཛད་
ནུས། དེས་ཀྱང་ཐུགས་མ་ཚིམ་པར་སླར་ཡང་ཚིགས་བཅད་དེའི་མཇུག་ཏུ། སྔོན་ཚེ་ཀླུ་སྒྲུབ་
གཞུང་ལུགས་ཀུན་དའི་ཚལ་ཆེན་དཔལ་ལྡན་ཟླ་བའི་ལེགས་བཤད་ཟེར་གྱིས་རབ་གསལ་
མོད། །དེང་སང་འདི་ན་རང་བཟོའི་སྒྲ་གཅན་དབང་པོས་ཟླ་བའི་མཐའ་དག་ནག་པོར་་་་་
བྱས་པ་གང་། །ཀུན་རྟོག་པིར་གྱིས་བྲིས་པའི་རི་མོ་རྣམ་བཀྲའི་བརྒྱ་བྱིན་གཞུ་ཡི་གུར་ཁང་
མཛེས་པར་བཅིངས་པ་འདི། །ལུང་རིགས་རྩེར་བརྐྱངས་གདེངས་པའི་ཚངས་པའི་འཁོར་
ལོས་དྲལ་ནས་འོད་དཀར་སྣང་བས་ཕྱོགས་ཀུན་མཛེས་བྱེད་ཤོག །ཅེས་སྐུར་ཞུས་ཀྱི་མཇུག་
སྡུད་དང་བཅས་ཏེ་སྨྲས་འདུག་པ། དེ་ལ་འདི་སྐད་ཅེས་བྱ་སྟེ། མདོ་སྔགས་གཞུང་ལུགས་་
གདམས་པའི་མཆོག་ཏུ་གཟིགས། །བསླབ་པ་གསུམ་གྱི་ཉམས་ལེན་རྣམ་པར་དག །བཤད་་
སྒྲུབ་བྱ་བས་ཐུབ་བསྟན་རྒྱས་མཛད་པའི། །གངས་ཅན་མཁས་གྲུབ་ཀུན་ལ་བདག་བསྟོད་དོ།།
འཇིག་རྟེན་གསུམ་ན་སངས་རྒྱས་གཉིས་པ་ཞེས། །ཡོངས་སུ་གྲགས་པའི་མཉམ་མེད་ཙོང་
302



ཁ་པས། །མདོ་སྔགས་སྤྱི་དང་ཁྱད་པར་ཐལ་འགྱུར་ལུགས། །སྔོན་མེད་ལེགས་བཤད་དུ་མས་
གསལ་མཛད་ནས། །ལུང་དང་རིགས་པའི་ཚོགས་ཀྱིས་གཏན་ལ་ཕབ། །དེ་ལྟའི་མདོ་སྔགས་
ལུང་རྟོགས་དམ་ཆོས་ཀྱི། །བསྟན་པ་རྒྱ་གར་ཁ་ཆེ་ནས་བཟུང་སྟེ། །རྒྱ་ནག་སྟོང་འཁུན་རྒྱལ་
པོ་རྒྱལ་ཁམས་བར། །དར་ཞིང་རྒྱས་པའི་རྣམ་དཀར་འོད་ཟེར་ནི། །ཕྲག་དོག་མིག་གིས་་་
བལྟ་བར་མ་བཟོད་ཅིང་། །དངོས་འཛིན་འཁྲུལ་བའི་བག་ཆགས་ཚན་ཆེས་པས། །ཟབ་མོའི་
གཏམ་དེ་ཅུང་ཟད་ཐོས་པ་ན། །དངངས་ཤིང་སྐྲག་ནས་འདི་ནི་ཆོས་མིན་ཞེས། །ངན་སྨྲས་
གཏམ་གྱིས་ཉིན་མཚན་འདའ་བྱེད་པའི། །བཤེས་གཉེན་དེ་ལ་སླར་ཡང་འདི་སྐད་གདམས། །
དྲི་བྲལ་མཁའ་ལ་སྐྲ་ཤད་འཛག་མཐོང་བ། །མིག་གི་སྐྱོན་ཡིན་ཡུལ་གྱི་སྡོད་ལུགས་མིན། །དེ་
བས་གསུང་རབ་དགོངས་པ་འཚོལ་དགོས་ཀྱི། །འཁྲུལ་པའི་བློ་ལ་སྣང་ཚུལ་ཅི་ཡང་འབྱུང་།།
དལ་བའི་རྟེན་ཐོབ་བསྟན་ལ་རབ་བྱུང་ནས། །ཆོས་ལྟར་བཅོས་ནས་ཆོས་མིན་སྟོན་བྱེད་་་་
ཅིང་། །བསྟན་འཛིན་མཁས་གྲུབ་ཀུན་ལ་སྨོད་པ་འདི། །དམ་པ་རྣམས་ཀྱིས་སྤང་བྱ་མ་ཡིན་
ནམ། །ཞེས་བརྗོད་པར་བྱ་བ་ཡིན་ནོ། །དེ་ལྟར་ན་འདི་ཡན་གྱི་དགག་པ་ཚིགས་བཅད་མ་་
དེའི་ལན་བཤད་ཟིན་ནས། ད་ནི་དབུ་མ་རྣམ་ངེས་ཞེས་པ་དེར་བཤད་པ་ཉག་ཉོག་མང་པོ་
བྱས་འདུག་པ་ཐམས་ཅད་ལ་ལན་བྱས་ཀྱང་དགོས་པ་མི་འདུག་པས་བཞག་ལ། རགས་་་་
རིམ་ཞིག་ལ་དགག་པ་བྱས་ན། འདི་ལ་གཉིས། ཕྱོགས་སྔ་སྨྲ་བ་པོའི་འདོད་པ་བརྗོད་པ།
ལུགས་དེ་འགོག་ཚུལ་མདོ་ཙམ་བཤད་པའོ། །དང་པོ་ནི། དབུ་མ་རྣམ་ངེས་ཞེས་པ་རྩོམ་པ་
པོ་ཁོ་ན་རེ། སྟོན་པས་ཆོས་ཀྱི་འཁོར་ལོ་རིམ་པ་གསུམ་ཇི་ལྟར་བསྐོར་བའི་ཚུལ་ལ། མདོ་སྡེ་
དགོངས་འགྲེལ་ལས་བྱུང་བ་དང་། འཕགས་པ་གཟུངས་ཀྱི་དབང་ཕྱུག་རྒྱལ་པོས་ཞུས་པའི་
མདོ་ལས་བྱུང་བ་དང་། འཕགས་པ་ཡབ་སྲས་ཀྱི་གཞུང་ལས་གསུངས་པ་རྣམས་སོ། །དང་
པོ་ནི། སློབ་དཔོན་འཕགས་པ་ཐོགས་མེད་ཀྱིས་རྣམ་པར་གཏན་ལ་དབབ་པ་བསྡུ་བར་་་་་
དགོངས་འགྲེལ་གྱི་དོན་དམ་རྣམ་པར་ངེས་པའི་ལེའུ་རྒྱས་པར་དྲངས་ནས། དྲང་ངེས་ཀྱི་་
ཚུལ་གཏན་ལ་ཕབ་པ་དེ་ཉིད་ཡིན་ལ། དེ་ལ་ཡང་གཞན་གྱིས་བཏགས་པའི་མཐའ་འགོག་
པའི་ཚུལ་དང་། རང་ལུགས་ཀྱི་འཐད་པ་ཇི་ལྟར་འཇོག་པའི་ཚུལ་རྒྱ་ཆེར་གཞན་དུ་བསྟན་
303



ཟིན་པས། ཡང་འདིར་མི་སྤྲོའོ། །གཉིས་པ་ནི། ཇི་སྐད་དུ་ཐེག་པ་ཆེན་པོ་རྒྱུད་བླར། མི་རྟག་
སྡུག་བསྔལ་བདག་མེད་དང་། །ཞི་བའི་སྒྲ་ཡི་ཐབས་མཁྱེན་པས། །སེམས་ཅན་སྲིད་གསུམ་
སྐྱོ་བསྐྱེད་ནས། །མྱ་ངན་འདས་ལ་རབ་འཇུག་མཛད། །ཞི་བའི་ལམ་ལ་རབ་ཞུགས་པ། །མྱ་
ངན་འདས་ཐོབ་འདུ་ཤེས་ཅན། །དམ་ཆོས་པདྨ་དཀར་ལ་སོགས། །ཆོས་ཀྱི་དེ་ཉིད་བསྟན་
པ་ཡི། །དེ་དག་སྔར་འཛིན་ལས་བཟློག་སྟེ། །ཐབས་དང་ཤེས་རབ་ཡོངས་བཟུང་ནས། །ཐེག་
པ་མཆོག་ལ་སྨིན་མཛད་དེ། །བྱང་ཆུབ་མཆོག་ཏུ་ལུང་བསྟན་ཏོ། །ཞེས་གསུངས་པ་དེས་་་
མདོ་དེའི་དགོངས་པ་ཉེ་བར་བསྡུས་ཏེ་བཤད་པ་ཡིན་ལ། དེའི་དོན་ཡང་འཁོར་ལོ་དང་་་་
པོར་ཆོས་ཀྱི་སྡོམ་བཞི་དང༌། འཁོར་ལོ་གཉིས་པར་རྣམ་པར་ཐར་པའི་སྒོ་གསུམ་དང་།
འཁོར་ལོ་གསུམ་པར་བདེ་བར་གཤེགས་པའི་སྙིང་པོ་སྟོན་པར་གསུངས་ཤིང་། འཁོར་ལོ་
ཐ་མ་ཉིད་དེ་ངེས་དོན་གྱི་འཁོར་ལོ་ཡིན་པར་གསུངས་སོ། །མདོ་དེ་དང་བསྟན་བཅོས་དེའི་
དགོངས་པ་ལྟར་ན། འཁོར་ལོ་བར་པས་ནི་སྤྲོས་པའི་མཐའ་ཐམས་ཅད་བཀག་ཙམ་གྱི་་་་
མེད་པར་དཀག་པ་དེ་ཉིད་བསྟན་ལ། དེ་ཡང་གནས་སྐབས་ཀྱི་ངེས་དོན་ཡིན་ཞིང་། འཁོར་
ལོ་ཐ་མར་ནི་དེ་ལྟར་བཀག་པས་ཁྱད་པར་དུ་བྱས་པའི་སེམས་རང་བཞིན་གྱི་འོད་གསལ་
བ་དེ་ཉིད་བསྟན་བྱའི་གཙོ་བོ་ཡིན་ལ་དེ་ཉིད་ལ་ངེས་པའི་དོན་མཐར་ཐུག་པ་དང༌། དེ་་་
བཞིན་གཤེགས་པའི་ཆོས་ཉིད་དང་། བདེ་བར་གཤེགས་པའི་སྙིང་པོ་ཞེས་གསུངས་སོ། །
གསུམ་པ་ནི་ཇི་སྐད་དུ་སློབ་དཔོན་འཕགས་པ་ལྷས། བསོད་ནམས་མིན་པ་དང་པོར་ཟློག །
བར་དུ་བདག་ནི་ཟློག་པ་དང་། །ཐ་མར་ལྟ་ཞིག་ཀུན་ཟློག་པ། །གང་གི་ཤེས་དེ་མཁས་པ་
ཡིན། །ཞེས་གསུངས་པ་དེ་ནི་མགོན་པོ་ཀླུ་སྒྲུབ་ཀྱི་ཇི་ལྟར་བཞེད་པའི་འཁོར་ལོ་གསུམ་གྱི་་
རིམ་པ་བསྟན་པ་ཡིན་ཏེ། ཇི་སྐད་དུ། རིན་ཅེན་ཕྲེང་བ་ལས། བརྡ་སྤྲོད་པ་དག་ཇི་ལྟ་བུར། །
ཡི་གེའི་ཕྱི་མོའི་ཀློག་འཇུག་ལྟར། །དེ་བཞིན་སངས་རྒྱས་སེམས་ཅན་ལ། །ཇི་ཙམ་བཟོད་་་་་
པའི་ཆོས་སྟོན་ཏོ། །ཁ་ཅིག་ལ་ནི་སྡིག་པ་ལས། །རྣམ་པར་ཟློག་ཕྱིར་ཆོས་སྟོན་ཏོ། །ཁ་ཅིག་་
བསོད་ནམས་འགྲུབ་བྱའི་ཕྱིར། །ཁ་ཅིག་ལ་ནི་གཉིས་བརྟེན་པ། །ཁ་ཅིག་ལ་ནི་གཉིས་མི་་་
བརྟེན། །ཟབ་མོ་འཁུ་འཁྲིག་ཅན་འཇིགས་པ། །སྟོང་ཉིད་སྙིང་རྗེའི་སྙིང་པོ་ཅན། །བྱང་ཆུབ་
304.



སྒྲུབ་པ་ཁ་ཅིག་ལའོ། །ཞེས་གསུངས་པ་དང་། དབུ་མའི་རྩ་བ་ལས། བདག་གོ་ཞེས་ཀྱང་་་་་
བཏགས་གྱུར་ཅིང་། །བདག་མེད་ཅེས་ཀྱང་བསྟན་པར་འགྱུར། །སངས་རྒྱས་རྣམས་ཀྱིས་་་
བདག་དང་ནི། །བདག་མེད་འགའ་མེད་ཅེས་ཀྱང་བསྟན། །ཞེས་དང་། ཡང་དེ་ཉིད་ལས།
ཐམས་ཅད་ཡང་དག་ཡང་དག་མིན། །དེ་ནི་སངས་རྒྱས་བསྟན་པའོ། །ཞེས་གསུངས་པ་དང༌།
དེའི་སྔ་འགྲེལ་དུ་ཟླ་བའི་ཞབས་ཀྱིས། འདི་ན་སངས་རྒྱས་བཅོམ་ལྡན་འདས་རྣམས་ཀྱི་དེ་
ཁོ་ན་ཉིད་ཀྱི་བདུད་རྩི་ལ་འཇུག་པའི་བསྟན་པའི་རིམ་པ་ནི་འདི་ཡིན་པར་ཤེས་པར་བྱ་སྟེ།
ཞེས་གསུངས་སོ། །དེ་ལྟར་བཤད་པ་རྣམས་ཀྱིས་གྲུབ་པའི་དོན་ནི། སྤྲོས་པའི་མཐའ་ཐམས་
ཅད་བཀག་པའི་མེད་པར་དགག་པ་དེ་ཉིད་ངེས་པའི་དོན་མཐར་ཐུག་པ་དང་། འཁོར་ལོ་
ཐ་མའི་བསྟན་བྱའི་གཙོ་བོ་ཡིན་ནོ་ཞེས་བྱ་བ་ནི་ངེས་པ་ཡིན་ནོ། །ཞེས་ཟེར་རོ། །
གཉིས་པ་ལ་གཉིས། ལུགས་དང་པོ་གཉིས་འགོག་ཚུལ་མདོ་ཙམ་བཤད། ལུགས་་
གསུམ་པ་འགོག་ཚུལ་རྒྱས་པར་བཤད་པའོ། །དང་པོ་ནི། འོ་ན་སློབ་དཔོན་ཐོགས་མེད་ཀྱི་
གཏན་ལ་དབབ་པ་བསྡུ་བར་དགོངས་འགྲེལ་གྱི་དོན་དམ་རྣམ་ངེས་ཀྱི་ལེའུ་དྲང་ནས་དྲང་
ངེས་ཕྱེ་བ་དེ། སེམས་ཙམ་པ་རྗེས་སུ་གཟུང་བའི་ཕྱིར་དུ་གསུངས་པའི་དྲང་དོན་དགོངས་
པ་ཅན་ཡིན་ནམ། དབུ་མ་པ་རང་ལུགས་ལ་ཁས་ལེན་རྒྱུ་ཡིན། དང་པོ་ལྟར་ན། ཁྱེད་རང་་
གིས་དགོངས་འགྲེལ་ངེས་དོན་མཐར་ཐུག་གཏན་ལ་འབེབས་པའི་འཁོར་ལོ་ཐ་མར་་་་་་་
བཤད་པ་དང་འགལ། གཉིས་པ་ལྟར་ན་དགོངས་འགྲེལ་ལས་གསུངས་པའི་འཁོར་ལོ་་་་
གསུམ་དང་ཀླུ་སྒྲུབ་ཡབ་སྲས་བཞེད་པའི་འཁོར་ལོ་གསུམ་སོ་སོར་ཕྱེ་བ་དང་འགལ་ཞིང་།
འོག་ཏུ་ཁྱེད་རང་གིས་ཐོགས་མེད་ཀྱིས་དགོངས་འགྲེལ་ལ་བརྟེན་ནས་དྲང་ངེས་ཕྱེ་ཟེར་བ་
བརྟགས་ན་སྙིང་པོ་མེད་པའི་ཕྱིར། ཞེས་སྨྲས་པ་དང་། ཁས་བླངས་ནང་འགལ་བ་ཡིན་ནོ། །
གཞན་ཡང་། ཁྱེད་ཀྱིས་རྗེ་ཙོང་ཁ་པ་འགོག་པ་ན། ཐོགས་མེད་སྐུ་མཆེད་ཀྱི་ལུགས་ལ་ཡང་
དྲང་ངེས་ཀྱི་དོན་འཇོག་པའི་ཁུངས་ནི་བློ་གྲོས་མི་ཟད་པ་དང་། ཏིང་ངེ་འཛིན་རྒྱལ་པོའི་་
མདོ་ནས་བཤད་པ་དེ་ཉིད་ལ་བརྟེན་པ་ཡིན་གྱི། དེ་ལས་གོ་དོན་ལོག་པ་གཞན་བཞེད་པ་
མིན་པའི་ཕྱིར། སྐུ་མཆེད་གཉིས་ཀྱིས་དགོངས་འགྲེལ་ལ་བརྟེན་ནས་དྲང་ངེས་ཕྱེ་བ་ཡིན་་
305



ནོ་ཞེས་ཟེར་བ་བརྟགས་ན་སྙིང་པོ་མི་སྣང་བའི་ཕྱིར། ཞེས་སྨྲས་འདུག་པ། འདི་ནི་ཐོགས་
མེད་ཀྱི་གཞུང་དང་འགལ་བ་ཡིན་ཏེ། དེ་ཡང་གཏན་ལ་དབབ་པ་བསྡུ་བར། དོན་དམ་པ་
མཚན་ཉིད་ལྔ་དང་ལྡན་པ་ཡང་དགོངས་འགྲེལ་ལས་འབྱུང་བ་བཞིན་ཤེས་པར་བྱའོ། །
ཞེས་དགོངས་འགྲེལ་གྱི་དོན་དམ་པའི་ལེའུ་རྣམས་དྲངས་ཤིང་། ཆོས་རྣམས་ཀྱི་མཚན་ཉིད་
ཀྱི་དགོངས་འགྲེལ་ལས་འབྱུང་བ་བཞིན་བལྟ་བར་བྱའོ་ཞེས་མཚན་ཉིད་གསུམ་སྟོན་པའི་
ལེའུ་རྣམས་དྲངས་ལ། ཆོས་རྣམས་ཀྱི་ངོ་བོ་ཉིད་མེད་པའི་མཚན་ཉིད་ནི། དགོངས་འགྲེལ་
ལས་འབྱུང་བ་བཞིན་བལྟ་བར་བྱའོ། །ཞེས་མདོ་སྡེ་ལ་འགལ་སྤོང་གི་དྲིས་ལན་དང་། དྲང་
ངེས་ལ་སོགས་པ་སྟོན་པའི་ངོ་བོ་ཉིད་མེད་པའི་ལེའུ་རྣམས་དྲངས་སོ། །དེ་བཞིན་དུ་རྣམ་་
ཤེས་ཚོགས་བརྒྱད་དང་མཐར་ཐུག་རིགས་ངེས་པ་ཡང་དགོངས་འགྲེལ་ལས་གསུངས་པ་་
རྣམས་དྲངས་ནས། རྣམ་རིག་པའི་གྲུབ་མཐའི་སྲོལ་ཕྱེ་བ་ནི། རྗེ་ཙོང་ཁ་པས་ཇི་ལྟར་་་་་་
གསུངས་པ་བཞིན་དུ་གཞུང་དེ་ཉིད་གསལ་བར་ཡོད་དོ། །དེས་ན་ཐོགས་མེད་སྐུ་མཆེད་་་་
ཀྱིས་ས་སྡེ་ལྔ་སོགས་སུ་དགོངས་འགྲེལ་ལ་བརྟེན་ནས་དྲང་ངེས་ཕྱེ་བ་ཡིན། ཐོགས་མེད་སྐུ་
མཆེད་ཀྱིས་རྣམ་རིག་པའི་ལུགས་འཆད་པའི་ཚེ། འཁོར་ལོ་གསུམ་གྱི་དྲང་ངེས་ཕྱེ་བ་ནི་་་
དགོངས་འགྲེལ་ལ་བརྟེན་པ་མིན་ན། རྣམ་རིག་པའི་ལུགས་ལ་འཁོར་ལོ་གསུམ་གྱི་དྲ་་་་་
ངེས་འབྱེད་པའི་མདོ་མེད་པར་འགྱུར་བའི་ཕྱིར་རོ། །འོ་ན་དགོངས་འགྲེལ་དུ་འཁོར་ལོ་
གསུམ་གྱི་དྲང་ངེས་ཇི་ལྟར་ཕྱེ་སྙམ་ན། དེར་དེ་ཕྱེ་བ་ཡིན་ཏེ། བྱང་ཆུབ་སེམས་དཔའ་དོན་
དམ་ཡང་དག་འཕགས་ཀྱིས་སྟོན་པ་ལ་འགལ་སྤོང་གི་དྲི་བ་ཞུས་པ་དང་། སྟོན་པས་དེའི་་
ལན་གསུངས་པ་དང༌། འོག་ཏུ་དེ་དག་གི་གྲུབ་དོན་ཞུས་པ་སོགས་ལ་ཤིན་ཏུ་གསལ་བའི་་
ཕྱིར། དེ་ཡང་བྱང་ཆུབ་སེམས་དཔའ་དོན་དམ་ཡང་དག་འཕགས་ཀྱིས་སྟོན་པ་ལ། འཁོར་
ལོ་དང་པོར་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པར་བཀའ་སྩལ། འཁོར་ལོ་་་་
བར་པར་རང་གི་མཚན་ཉིད་ཀྱིས་གྲུབ་པའི་ཆོས་མེད་པར་བཀའ་སྩལ་ན། འདི་གཉིས་་་་་
སྒྲས་ཟིན་ལྟར་ན་འགལ་ནའང་། བཅོམ་ལྡན་འདས་ལ་འགལ་བ་མེད་དགོས་པས། འཁོར་
ལོ་བར་པར་རང་གི་མཚན་ཉིད་ཀྱིས་གྲུབ་པའི་ཆོས་མེད་པར་གསུངས་པ་འདི་གང་ལ་་་་
306



དགོངས་པ་ཡིན་ཞེས་དངོས་སུ་དྲིས་ཤིང་། འཁོར་ལོ་དང་པོར་ཆོས་ཐམས་ཅད་རང་གི་་་
མཚན་ཉིད་ཀྱིས་གྲུབ་པར་གསུངས་པ་ཡང་གང་ལ་དགོངས་ནས་གསུངས་པ་ཡིན་ཞེས་་་་་
དོན་གྱིས་ཞུས་པ་ཡིན་ལ། དེའི་ལན་སྟོན་པ་ན། དགོངས་འགྲེལ་ལས་དོན་དམ་ཡང་དག་་
འཕགས། ངས་ཆོས་རྣམས་ཀྱི་ངོ་བོ་ཉིད་མེད་པ་རྣམ་པ་གསུམ་པོ་འདི་ལྟ་སྟེ། མཚན་ཉིད་
ངོ་བོ་ཉིད་མེད་པ་ཉིད་དང་། སྐྱེ་བ་ངོ་བོ་ཉིད་མེད་པ་ཉིད་དང་། དོན་དམ་པ་ངོ་བོ་ཉིད་་
མེད་པ་ཉིད་ལ་དགོངས་ནས་ངས་ཆོས་ཐམས་ཅད་ངོ་བོ་ཉིད་མེད་པའོ་ཞེས་བསྟན་ཏོ། །
ཞེས་སོགས་ཀྱིས་འཁོར་ལོ་བར་པ་དགོངས་གཞི་དགོས་པ་དངོས་ལ་གནོད་བྱེད་གསུམ་གྱི་
སྒོ་ནས་དྲང་དོན་དགོངས་པ་ཅན་དུ་དངོས་སུ་བསྟན་ཅིང་། འཁོར་ལོ་དང་པོ་ཡང་་་་་
དགོངས་གཞི་དགོས་པ་དངོས་ལ་གནོད་བྱེད་གསུམ་གྱི་སྒོ་ནས་དྲང་དོན་དགོངས་པ་ཅན་
དུ་དོན་གྱིས་བསྒྲུབས་སོ། །དེ་ལྟར་གསུངས་པ་ན་བྱང་ཆུབ་སེམས་དཔའ་དོན་དམ་ཡང་་་་
དག་འཕགས་ཀྱིས་རྣམ་རིག་པ་དང་མཐུན་པའི་འཁོར་ལོ་གསུམ་གྱི་དྲང་ངེས་བཞེད་ཚུལ་
བཅོམ་ལྡན་འདས་ཀྱི་དགོངས་པ་འདི་ཡིན་པར་འདུག་སྙམ་དུ་དགོངས་པའི་ཚུལ་བསྟན་
ནས། གྲུབ་དོན་ཞུས་པ་ནི། བཅོས་ལྡན་འདས་ཀྱིས་དང་པོར་ཡུལ་ཝ་ར་ཎ་སིར་དྲང་སྲོང་
སྨྲ་བ་རི་དྭགས་ཀྱི་ནགས་སུ་ཉན་ཐོས་ཀྱི་ཐེག་པ་ལ་ཡང་དག་པར་ཞུགས་པ་རྣམས་ལ་ཞེས་
པ་ནས། རྩོད་པའི་གཞིའི་གནས་སུ་གྱུར་པ་ལགས། ཞེས་པའི་བར་གསུངས། དེས་ན་གྲུབ་་
དོན་གྱི་མདོ་འདིས་འཁོར་ལོ་དང་པོ་གཉིས་དྲང་དོན་དགོངས་པ་ཅན་དང་། འཁོར་ལོ་ཐ་
མ་ངེས་དོན་གྱི་མདོ་ཡིན་པ་རྣམ་རིག་པའི་ལུགས་སུ་གསལ་བར་བཤད་པས། དགོངས་་་་
འགྲེལ་ལས་འཁོར་ལོ་གསུམ་ལ་དྲང་ངེས་ཇི་ལྟར་ཕྱེད་དགོངས་ཨེ་བྱུང་། ཡང་ཁྱེད་ཀྱིས་་་་
དྲང་ངེས་རྣམ་འབྱེད་ལ་དགག་པ་བྱེད་པ་ན། ཕུང་སོགས་ཐམས་ཅད་བདེན་པར་ཡོད་་་་
སྙམ་དུ་སྟོན་པའི་འཁོར་ལོ་དང་པོ་ཁོ་ན་དྲང་ངེས་དཔྱོད་པའི་གཞིར་གྱུར་པའི་འཁོར་ལོ་
དང་པོར་ཁས་ལེན་པ་དང་། ཡང་སྐབས་དེའི་དེ་མ་ཐག་ཅིག་ཏུ། འཁོར་ལོ་དང་པོར་ཕུང་
སོགས་ཀྱི་ཆོས་ཉུང་ཤས་ཤིག་མ་གཏོགས་ཤས་ཆེར་བདེན་ཡོད་མ་བཀག་པ་དེ་དྲང་དོན་
དུ་འཇོག་རྒྱུའི་མཚན་གཞིར་འཛིན་པ་ནི་ནང་འགལ་བ་ཡིན་ཏེ། ཐམས་ཅད་བདེན་ཡོད་་་
་ ་307



དུ་བསྟན་པ་དང་འགའ་ཞིག་བདེན་མེད་དུ་བསྟན་པ་གཉིས་མདོ་གཅིག་གི་སྟེང་དུ་འགལ་
བའི་ཕྱིར་རོ། །ཞེས་སྨྲས་འདུག་པ། ཕུང་སོགས་ཐམས་ཅད་བདེན་པར་ཡོད་སྙམ་དུ་སྟོན་་་
པའི་འཁོར་ལོ་དང་པོ་དྲང་ངེས་དཔྱད་པའི་གཞིར་གྱུར་པའི་འཁོར་ལོ་དང་པོའི་མཚན་་་་
གཞིར་བཤད་པ་དྲང་ངེས་རྣམ་འབྱེད་ན་གཏན་ནས་མེད་པས། ཁྱེད་གང་ལ་འཁྲུལ་པ་ཡིན།
གལ་ཏེ་འཁོར་ལོ་དང་པོར་ཕུང་སོགས་ཀྱི་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་་
མཉམ་དུ་གསུངས་པར་བཤད་པ་དང་། འཁོར་ལོ་དང་པོར་ཕུང་སོགས་ཀྱི་ཆོས་ཉུང་ཤས་
ཤིག་མ་གཏོགས་ཤས་ཆེར་བདེན་ཡོད་མ་བཀག་ཅིང་བདེན་པར་གསུངས་པ་མང་དུ་ཡོད་
པའི་སྐོར་གཅིག་གོ། །ཞེས་གསུངས་པ་དང་འགལ་ལོ་སྙམ་ན། དོན་འདི་ལ་དྲང་ངེས་རྣམ་
འབྱེད་ཀྱི་རྗེས་འབྲངས་ཁ་ཅིག་ཀྱང་ཐུགས་རྟོག་མ་བཅུག་པར་བཤད་པ་ནོར་བ་བྱུང་སྟེ། །
འདི་དོན་ལ་གནས་ཏེ་ཐལ་འགྱུར་བའི་ལུགས་ལ་འཁོར་ལོ་དང་པོར་ཕུང་སོགས་ཀྱི་ཆོས་
འགའ་ཞིག་བདེན་མེད་དུ་བསྟན་པ་ལ་དགོངས་པ་ཡིན། ཞེས་ཟེར། དེ་ནི་མི་འཐད་དེ།
སེམས་ཙམ་པའི་ལུགས་འཆད་པའི་སྐབས་སུ་ཐལ་འགྱུར་བའི་ཐུན་མོང་མ་ཡིན་པའི་་་་་་
བཤད་པ་བྱེད་པ་སྐབས་སུ་མ་བབ་པའི་ཕྱིར། དེས་ན་རྗེ་ཙོང་ཁ་པའི་དགོངས་པ་རྣམ་པར་
དག་པ་འདི་ཡིན་ཏེ། འཁོར་ལོ་དང་པོར་སོགས་ཀྱི་ཆོས་རྣམས་རང་གི་མཚན་ཉིད་ཀྱིས་་་་
གྲུབ་པར་གསུངས་པ་དོན་སྨྲ་གཉིས་ཀྱི་སྒྲ་ཇི་བཞིན་པར་འདོད་ཅིང་། དེའི་རྒྱུ་མཚན་གྱིས་
ཉན་ཐོས་སྡེ་གཉིས་ཀྱི་ལུགས་ལ་གཞི་གྲུབ་ན་རང་གི་མཚན་ཉིད་ཀྱིས་གྲུབ་པས་ཁྱབ་བོ་་་་
ཞེས་ཁས་ལེན་དགོས་པ་ཡིན་ནོ། །དེ་ལྟར་ཡང་དྲང་ངེས་རྣམ་འབྱེད་དུ། གཟུགས་ནས་རྣམ་
མཁྱེན་གྱི་བར་གྱི་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པ་ཁེགས་ན་བདག་ཡོད་་་
པ་འཇོག་མི་ཤེས་ལ་ཚད་མ་པ་ལ་གྲགས་པའི་རང་མཚན་ནི་མིན་ནོ། །ཞེས་དང་། གང་ལ་
བརྡ་འདོགས་པའི་དངོས་ཀྱི་ཡུལ་དེ་དོན་དེའི་ངོ་བོར་རང་མཚན་གྱིས་གྲུབ་ན་བརྡ་འབྲེལ་
བྱས་པ་ལ་མི་ལྟོས་པར་མིང་གི་བློ་སྐྱེ་བ་སོགས་ཀྱི་སྐྱོན་ཡོད་མོད་ཀྱང་གཟུགས་སོགས་བརྡ་
འདོགས་གནས་དང་རྟོག་པའི་ཞེན་གཞི་ཡིན་པ་དེར་རང་གི་མཚན་ཉིད་ཀྱིས་གྲུབ་པ་ལ་་
སྐྱོན་དེར་མི་འགྱུར་རོ། །ཞེས་ཉན་ཐོས་སྡེ་པ་དག་སྨྲ་མོད་ཀྱང་དོན་འདྲའོ། །ཞེས་ཉན་ཐོས་
308



སྡེ་གཉིས་ཀྱི་ལུགས་ལ་གཟུགས་སོགས་བརྡ་འདོགས་པའི་གནས་དང་རྟོག་པའི་ཞེན་གཞི་
ཡིན་པ་དེ་རང་གི་མཚན་ཉིད་ཀྱིས་གྲུབ་པར་གསལ་བར་གསུངས་པའི་ཕྱིར། དེ་ལས་་་་
མཁས་པ་ཁ་ཅིག་རང་གི་མཚན་ཉིད་གྲུབ་པ་བདེན་པར་གྲུབ་པའི་ཚད་དུ་ཉན་ཐོས་སྡེ་་་
གཉིས་ཀྱིས་འདོད་པ་ཡིན་ཏེ། འཇུག་པའི་རང་འགྲེལ་དུ། མདོ་སྡེ་ པའི་དོན་དམ་དབུ་མ་་
པའི་ཀུན་རྫོབ་ཏུ་འདོད་པ་ལ་དགག་པ་མཛད་པ་འདི། རང་རྒྱུད་པས་རང་གི་མཚན་ཉིད་
ཀྱིས་གྲུབ་པ་ཁས་ལེན་པའི་ཤེས་བྱེད་དུ་རྗེས་གསུངས་པའི་ཕྱིར། ཞེས་གསུང་ཡང་སྐྱོན་་་་་་
མེད་དོ། །མདོ་སྡེ་པས་རང་མཚན་དང་བདེན་གྲུབ་དོན་གཅིག་ཏུ་འདོད་ཅིང་། རང་རྒྱུད་
པས་མདོ་སྡེ་པའི་དོན་དམ་དབུ་མ་པའི་ཀུན་རྫོབ་ཏུ་འདོད་པ་དཔལ་ལྡན་ཟླ་བས་བཀག་
པ་འདི། རང་རྒྱུད་པས་ཐ་སྙད་དུ་རང་མཚན་ཁས་ལེན། ཐལ་འགྱུར་པས་ཐ་སྙད་དུ་རང་
མཚན་ཁས་མི་ལེན་པའི་དོན་ནོ། །དེ་ལྟར་འཕྲོས་དོན་བཤད་ནས། ད་ནི་ཁྱེད་ཀྱི་དངོས་་
ལན་བཤད་པར་བྱ་སྟེ། དྲང་ངེས་རྣམ་འབྱེད་དུ་འཁོར་ལོ་དང་པོར་ཕུང་སོགས་ཀྱི་ཆོས་ལ་
ཉུང་ཤས་ཤིག་མ་གཏོགས་བདེན་པར་གྲུབ་པ་མ་བཀག་ཅིང་། བདེན་པར་ཡོད་པ་མང་དུ་
གསུངས། ཞེས་པ་སྒྲ་ཇི་བཞིན་པ་ཡིན་ཏེ། འཁོར་ལོ་དང་པོར་ཕུང་སོགས་ཀྱི་ཆོས་ཉུང་ཤས་
ཤིག་བདེན་མེད་དུ་ཡང་བསྟན། ཕུང་སོགས་ཀྱི་ཆོས་ལ་བདེན་པར་གྲུབ་པ་ཡང་མང་དུ་་་་
གསུངས་པ་ཡིན་པའི་ཕྱིར། རྟགས་དང་པོ་དེར་ཐལ། འཁོར་ལོ་དང་པོར་འགོག་བདེན་་་་
དང་ཆོས་ཁམས་འདུས་མ་བྱས་རྣམས་དང་ཆོས་ཀྱི་སྐྱེ་མཆེད་འདུས་མ་བྱས་བདེན་མེད་དུ་
བསྟན་པའི་ཕྱིར་ཏེ། དེ་རྣམས་བདེན་གྲུབ་ཏུ་བསྟན་ན། མདོ་སྡེ་པས་དེ་རྣམས་བདེན་གྲུབ་
ཏུ་འདོད་དགོས་པ་ལས། མདོ་སྡེ་པས་དེ་རྣམས་བདེན་གྲུབ་ཏུ་མི་འདོད་པའི་ཕྱིར། རྟགས་
གཉིས་པ་གྲུབ་སྟེ། དེར་ཕུང་པོ་ལྔ་ལ་སོགས་པའི་འདུས་བྱས་ཀྱི་ཆོས་རྣམས་བདེན་གྲུབ་ཏུ་
བསྟན་པའི་ཕྱིར། དེས་ན་འཁོར་ལོ་དང་པོར་ཕུང་པོ་ལྔ་ཁམས་བཅོ་བརྒྱད། སྐྱེ་མཆེད་བཅུ་
གཉིས་ལ་སོཊ་པའི་ནང་ནས་ཉུང་ཤས་ཅིག་མ་གཏོགས་བདེན་པར་གྲུབ་པ་མ་བཀག་ཅིང་
བདེན་པར་ཡོད་པ་མང་དུ་གསུངས་པའི་སྐོར་གཅིག་ཡོད་པ་གསུང་དེའི་དོན་ཡིན་པས།
ཁྱོད་ཀྱི་དགག་པ་དེ་ཕྱོགས་ཙམ་ཡང་མ་མཐོང་བའི་དགག་པའོ། །དེ་ཡང་ཕུང་སོགས་ཀྱི་་་
309



ཆོས་ལ་ཉུང་ཤས་ཤིག་མ་གཏོགས་ཞེས་སོགས་ཀྱིས་འཁོར་ལོ་དང་པོར་ཕུང་པོ་བདེན་མེད་
དུ་བསྟན་ཞེས་པའི་དོན་མ་ཡིན་ཏེ། དགོངས་འགྲེལ་ལས། བཅོམ་ལྡན་འདས་ཀྱིས་རྣམ་་་
གྲངས་དུ་མར་ཕུང་པོ་རྣམས་ཀྱི་རང་གི་མཚན་ཉིད་ཀྱང་བཀའ་བསྩལ་ཞེས་པ་ནས། །
ཁམས་སྣ་ཚོགས་པ་དང༌། ཁམས་དུ་མ་དང་། ཞེས་སོགས་འགྲེས་རྐང་དུ་མ་གསུངས་པའི་
ནང་ནས་འགོག་བདེན་ལ་སོགས་པའི་འདུས་མ་བྱས་ཀྱི་ཆོས་དང༌། ཁམས་བཅོ་བརྒྱད་་་་
ནང་ནས་ཆོས་ཁམས་འདུས་མ་བྱས་ཀྱིས་བསྡུས་པ་རྣམས་དང་། སྐྱེ་མཆེད་བཅུ་གཉིས་ཀྱི་
ནང་ནས་ཆོས་ཀྱི་སྐྱེ་མཆེད་འདུས་མ་བྱས་ཀྱིས་བསྡུས་པ་མང་པོ་བདེན་མེད་དུ་བསྟན་ན་
ཞེས་པའི་དོན་ཡིན་པས། ཚིག་ལ་མ་འཁྲུལ་ཞིག ཁྱེད་ཀྱིས་དགག་པ་གཅིག་ལ་ཡང་བདག་
མེད་སྟོན་ཚུལ་མི་འདྲ་བ་གསུམ་གྱི་སྒོ་ནས་འཁོར་ལོ་གསུམ་གྱི་དྲང་ངེས་འཇོག་ཅེས་ཟེར་
བ་དང་། འཁོར་ལོ་དང་པོ་སྒྲ་ཇི་བཞིན་པ་མ་ཡིན་པའི་དྲང་དོན་དགོངས་པ་ཅན་དུ་་་་་
འཆད་པ་ཡང་ནང་འགལ་ཏེ། འཁོར་ལོ་དང་པོར་གང་ཟག་གི་བདག་མེད་བསྟན་པ་དེ་སྒྲ་
ཇི་བཞིན་པ་མ་ཡིན་ན། གང་ཟག་གི་བདག་ཡོད་པར་ཐལ་བའི་ཕྱིར་རོ། །ཟེར་བ་འདུག་པ།
ཁྱེད་དབུ་འཁོར་བ་ཡིན་ཏེ། འཁོར་ལོ་དང་པོར་གང་ཟག་གི་བདག་མེད་བསྟན་པ་ཇི་་་་
བཞིན་པ་མ་ཡིན་པར་ཐལ། འཁོར་ལོ་དང་པོར་བདེན་བཞི་གསུངས་པ་དེ་སྒྲ་ཇི་བཞིན་པ་
མ་ཡིན་པའི་ཕྱིར། དེར་ཐལ། ཉན་ཐོས་ཀྱི་ཐེག་པ་ལ་ཡང་དག་པར་ཞུགས་པ་རྣམས་ལ་་་་
འཕགས་པའི་བདེན་པ་བཞིའི་རྣམ་པ་བསྟན་པས་ཆོས་ཀྱི་འཁོར་ལོ་ངོ་མཚར་རྨད་དུ་བྱུང་
བ། སྔོན་ལྷར་གྱུར་པའམ་མིར་གྱུར་པ་སུས་ཀྱང་མཐུན་པར་འཇིག་རྟེན་དུ་མ་བསྐོར་བ་་་་
ཞིག་རབ་ཏུ་བསྐོར་ཏེ། བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་བ་དེ་ཡང་བླ་ན་་་་
མཆིས་པ། སྐབས་མཆིས་པ། དྲང་བའི་དོན། ཞེས་གསུངས་པའི་ཕྱིར། དེས་ན་འཕགས་པའི་
བདེན་པ་བཞིའི་རྣམ་པ་བསྟན་པས། ཞེས་པ་ནས། དྲང་བའི་དོན། ཞེས་པའི་སྐབས་ནས་་
བསྟན་པའི་འཁོར་ལོ་དང་པོ་ཞིག་ཡོད་དམ་མེད། ཡོད་ན་དེའི་སྐབས་ནས་བསྟན་པའི་་་་
འཁོར་ལོ་དང་པོ་དེ་ཆོས་ཅན། སྒྲ་ཇི་བཞིན་པ་ཡིན་པར་ཐལ། གང་ཟག་གི་བདག་མེད་
པར་དངོས་སུ་སྟོན་པའི་མདོ་ཡིན་པའི་ཕྱིར། འཁོར་གསུམ། གཉིས་པ་ལྟར་ན། འཕགས་་་
310



པའི་བདེན་པ་བཞིའི་རྣམ་པ་བསྟན་པས། ཞེས་པ་འདི་འཁོར་ལོ་དང་པོའི་བརྗོད་བྱ་ངོས་
འཛིན་པ་མ་ཡིན་པར་འགྱུར་རོ། །ལུགས་གཉིས་པ་ཡང་མི་འཐད་དེ། གཟུངས་རྒྱལ་ལས། །
དེ་ལྟར་གསུངས་པ་བཅོམ་ལྡན་འདས་ཀྱིས་གདུལ་བྱ་བཀྲི་བའི་རིམ་པ་གསུམ་གསུངས་པ་
ཡིན་གྱི། དེ་ལ་ཆོས་འཁོར་གསུམ་གྱི་ཐ་སྙད་མི་བྱེད་པའི་ཕྱིར། དེ་ལ་ཁྱེད་ཀྱིས་རྒྱལ་བས་
ཆོས་སྟོན་ཚུལ་གྱི་ཐེམ་སྐས་མི་འདྲ་བ་གསུམ་བྱུང་བ་དེ་ཉིད་ལ་འཁོར་ལོ་གསུམ་གྱི་ཐ་སྙད་
འདོགས་པ་མ་ཡིན་ན་འཁོར་ལོ་གསུམ་གྱི་འཇོག་མཚམས་མི་རྙེད་པའི་ཕྱིར། ཞེས་སྨྲས་་་་
འདུག་པ། འོ་ན་ཡུམ་གྱི་མདོ་ལས། རབ་འབྱོར་གྱི་ལེའུས་རྣམ་མཁྱེན། མཐའ་གཉིས་རྣམ་་
གཞག་གི་ལེའུས་ལམ་ཤེས། སྤྱོད་པ་ཁྱད་པར་ཅན་གྱི་ལེའུས་གཞི་ཤེས་བསྟན་པར་གསུངས་
པས། ལེའུ་གསུམ་པོ་དེ་ལ་ཡང་ཆོས་འཁོར་གསུམ་གྱི་ཐ་སྙད་བྱེད་རིགས་པར་ཐལ། ལེའུ་་
གསུམ་པོ་དེས་གདུལ་བྱ་བཀྲི་བའི་རིམ་པ་གསུམ་གསུངས་པ་ཡིན་པའི་ཕྱིར། འཁོར་གསུམ།
དེ་བཞིན་དུ་ལེའུ་གསུམ་པོ་དེའི་རྗེས་སུ་དེ་བཞིན་ཉིད་ཀྱི་ལེའུས་རྣམ་ཀུན། བསླབ་པ་་་་་
ཡོངས་སུ་དག་པའི་ལེའུས་རྩེ་སྦྱོར། རིམ་གྱིས་འཇུག་པ་ལ་བསླབ་པའི་ལེའུས་མཐར་གྱིས་པ།
བསླབ་པ་ཡོངས་སུ་རྫོགས་པའི་ལེའུས་སྐད་ཅིག་མ། བསླབ་པའི་འབྲས་བུའི་ལེའུས་ཆོས་སྐུ་
བསྟན་པར་གསུངས་པས་ལེའུ་བརྒྱད་པོ་དེ་ལ་ཆོས་འཁོར་བརྒྱད་ཀྱི་ཐ་སྙད་བྱེད་རིགས་་་
པར་ཐལ། ལེའུ་བརྒྱད་པོ་དེས་གདུལ་བྱ་བཀྲི་བའི་ཐེམ་སྐས་མི་འདྲ་བ་བརྒྱད་གསུངས་་་་
པའི་ཕྱིར། འཁོར་གསུམ། དེར་མ་ཟད་འདུལ་བའི་སྡེ་སྣོད་ལས། སྡིག་པ་ཅི་ཡང་མི་བྱ་ཞིང་། །
ཞེས་པས་ལྷག་པ་ཚུལ་ཁྲིམས་ཀྱི་བསླབ་པ་དང་། དགེ་བ་ཕུན་སུམ་ཚོགས་པར་སྤྱད། །ཅེས་
པས་ལྷག་པ་ཏིང་ངེ་འཛིན་གྱི་བསླབ་པ་དང་། རང་གི་སེམས་ནི་ཡོངས་སུ་འདུལ། །ཞེས་་་
པས་ལྷག་པ་ཤེས་རབ་ཀྱི་བསླབ་པ་བསྟན་པར་གསུངས་པས་དེ་གསུམ་ལ་ཡང་ཆོས་འཁོར་
གསུམ་གྱི་ཐ་སྙད་འཇོག་རིགས་པར་ཐལ། དེ་རྣམས་ཀྱིས་ཀྱང་གདུལ་བྱ་བཀྲི་བའི་ཐེམ་་་་
སྐས་མི་འདྲ་བ་གསུམ་རིམ་པ་བཞིན་དུ་གསུངས་པའི་ཕྱིར། དེ་བཞིན་དུ་སྟོན་པ་མངོན་་་་་
པར་སངས་རྒྱས་ནས་ལོ་བཅུ་གསུམ་པ་ལ་བབ་པ་ན་མི་ཚངས་སྤྱོད་སྤོང་བའི་བསླབ་པ་་་
བཅས་པ་དང་། དེ་རྗེས་མ་བྱིན་ལེན་སྤོང་བའི་བསླབ་པ་དང་། དེ་ནས་སྲོག་གཅོད་དང་།
311



དེ་ནས་བརྫུན་སྨྲ་སྤོང་བའི་བསླབ་པ་བཅས་པ་རྣམས་ལ་ཆོས་འཁོར་རིམ་པ་བཞིའི་ཐ་་་་
སྙད་བྱེད་རིགས་པར་ཐལ། དེ་རྣམས་ཀྱིས་གདུལ་བྱ་བཀྲི་བའི་ཐེམ་སྐས་མི་འདྲ་བ་བཞི་་་
བསྟན་པའི་ཕྱིར། མདོར་ན་སྟོན་པས་ཁྲིམས་ཉིས་བརྒྱ་ལྔ་བཅུ་རྩ་གསུམ་གྱི་བསླབ་པ་་་་་
བཅས་པ་རྣམས་སོ། །ཆོས་འཁོར་ཉིས་བརྒྱ་ལྔ་བཅུ་རྩ་གསུམ་གྱི་རྣམ་གཞག་བྱེད་དགོས་ས་
པས། གངས་ཅན་གྱི་མཁས་གྲུབ་སུས་ཀྱང་མ་བཤད་པའི་འཁོར་ལོ་གསུམ་གྱི་རྣམ་གཞག་་་
རང་བློ་ཁོ་ནས་བཅོས་པས་རྟོག་བཟོ་མང་པོ་ཡི་གེར་བྲིས་པ་འདི་སངས་རྒྱས་ཀྱི་བསྟན་པ་
ཆུད་གཟོན་པའི་ལོག་པའི་རྩོམ་ཡིན་ནོ། །དེ་ཕྱིར་ཁྱེད་ཀྱིས་རྗེ་ཙོང་ཁ་པ་ལ་སྐུར་པ་་་་་
འདེབས་པ་ན། གཉིས་མེད་གསུང་བའི་བཀའ་དང་བསྟན་བཅོས་ཀུན། །རང་བློ་ཁོ་ནས་་་
གཞན་དུ་བཀྲལ་མཐོང་ནས། །ཞེས་ཟེར་བ་ནི། མགོན་པོ་ཀླུ་སྒྲུབ་ཀྱིས། ཁྱོད་ནི་རང་གི་སྐྱོན་
རྣམས་ནི། །ང་ལ་ཡོངས་སུ་སྒྱུར་བྱེད་པ། །རྟ་ལ་མངོན་པར་ཞོན་བཞིན་དུ། །རྟ་ཉིད་བརྗེད་
པར་གྱུར་པ་བཞིན། །ཞེས་གསུངས་པ་དེར་བལྟའོ། །དེས་ན་དགོངས་འགྲེལ་ལས་གསུངས་
པའི་འཁོར་ལོ་གསུམ་ལ་ཆོས་འཁོར་གསུམ་གྱི་ཐ་སྙད་འདོད་ཀྱི་རྒྱལ་བས་གདུལ་བྱ་བཀྲི་་་
བའི་རིམ་པ་གསུངས་ཚད་ལ་ཆོས་འཁོར་གསུམ་གྱི་ཐ་སྙད་མི་བྱེད་དེ། དགོངས་འགྲེལ་་་
ལས་གསུངས་པའི་འཁོར་ལོ་གསུམ་པོ་དེ་ལ་གདུལ་བྱའི་གྲངས་ཚད་ཆེ་ཆུང་དང་། དཀར་
ཕྱོགས་ཀྱི་ལྷ་རྣམས་ཀྱིས་སངས་རྒྱས་ལ་མཆོད་པ་འབུལ་ཚུལ་གྱི་ཁྱད་པར་དང་། གདུལ་བྱ་
ཡང་ཉན་ཐོས་ཀྱི་རིགས་ཅན་དང་། ཐེག་པ་ཆེན་པོའི་རིགས་ཅན་དབང་པོ་རྣོན་པོ་དཔག་
ཏུ་མེད་པ་དང་། ཐེག་པ་ཆེ་ཆུང་གི་རིགས་ཅན་སྣ་ཚོགས་པའི་གང་ཟག་ལ་དགོངས་ནས་་
གསུངས་པ་མི་འདྲ་བའི་ཁྱད་པར་ཡོད་པས། དེ་གསུམ་ལ་འཁོར་ལོ་གསུམ་གྱི་ཐ་སྙད་བྱེད་
པ་ཡིན་གྱི། གདུལ་བྱ་བཀྲི་བའི་རིམ་པ་གསུངས་ཚད་ལ་ཆོས་འཁོར་གསུམ་གྱི་ཐ་སྙད་བྱེད་
པ་མཁས་པ་སུས་ཀྱང་མ་བཤད་པས་མི་འཐད་པའི་ཕྱིར། དཔེར་ན་མགོན་པོ་བྱམས་པ་་་
འཇིག་རྟེན་དུ་བྱོན་པའི་ཚེ། འདུས་པ་དང་པོ་ལ་འཁོར་དགྲ་བཅོམ་པ་དུང་ཕྱུར་ཕྲག་དགུ་
དང་བྱེ་བ་ཕྲག་དྲུག འདུས་པ་གཉིས་པ་ལ་དུང་ཕྱུར་ཕྲག་དགུ་དང་བྱེ་བ་ཕྲག་བཞི། །
འདུས་པ་གསུམ་པ་ལ་དུང་ཕྱུར་ཕྲག་དགུ་དང་བྱེ་བ་ཕྲག་གཉིས་ཏེ། འདུས་པ་གསུམ་ལ་
312



ཆོས་ཀྱི་འཁོར་ལོ་བསྐོར་བ་ལ། ཆོས་འཁོར་གསུམ་གྱི་ཐ་སྙད་མཛད་ཀྱི་མགོན་པོ་བྱམས་་་
པས་ཆོས་གསུངས་ཚད་ལ་ཆོས་འཁོར་གསུམ་གྱི་ཐ་སྙད་མ་མཛད་པ་བཞིན་ནོ། ། །
དེ་ཕྱིར་དྲང་ངེས་རྣམ་འབྱེད་ཀྱི་ལུཊ་ལ་ཡང་། རྒྱལ་བའི་བཀའ་ཐམས་ཅད་ཆོས་
འཁོར་གསུམ་པོ་གང་རུང་དུ་མི་འཇོག་པར་ཆོས་འཁོར་གསུམ་པོ་ཆེད་དུ་བྱ་བའི་གདུལ་་
བྱ་དང་། བརྗོད་བྱ་བདག་མེད་ཕྲ་རགས་སྟོན་ཚུལ་གྱི་སྒོ་ནས་འཇོག་པ་འདི་ནི་ལེགས་པར་
བཤད་པ་བླ་ན་མེད་པ་ཡིན་ནོ། །ཁྱེད་ཀྱིས་དགོངས་འགྲེལ་ལས་གསུངས་པའི་ཆོས་འཁོར་
གསུམ་དང་། གཟུངས་རྒྱལ་ནས་གསུངས་པའི་ཆོས་འཁོར་གསུམ་དང༌། འཕཊ་པ་ཡ་་་་
སྲས་ཀྱི་གཞུང་ནས་བཤད་པའི་ཆོས་འཁོར་གསུམ་ཞེས་ཐ་སྙད་བྱས་ནས། དེ་དག་ཐམས་་
ཅད་ནང་འགལ་བ་ཁོ་ནར་ཁས་ལེན་པ་ནི། རྨོངས་པ་ངོ་མཚར་སྐྱེད་པའི་རྣམ་གཞག་ཡིན་
ཏེ། གཟུངས་རྒྱལ་ལས་གདུལ་བྱ་བཀྲི་བའི་རིམ་པ་གསུམ་གསུངས་པ་དང༌། རྩ་ཤེ་ལས།
བདག་གོ་ཞེས་ཀྱང་བཏཊ་གྱུར་ཅིང་། །ཞེས་སོཊ་ཀྱིས་བསྟན་པའི་གདུལ་བྱ་བཀྲི་བའི་རིམ་
པ་གསུམ་པ་གསུངས་པ་རྣམས་དགོངས་འགྲེལ་ལས་གསུངས་པའི་འཁོར་ལོ་བར་པའི་་་་
སྟོང་ཉིད་དེ་ཉིད་གཏན་ལ་འབེབས་པ་ལ་ཁྱད་པར་མེད་པའི་ཕྱིར། རྩ་ཤེ་དང་ཐེག་པ་ཆེན་
པོ་རྒྱུད་བླ་མའི་བསྟན་བཅོས་གཉིས་ཀས། དགོངས་འགྲེལ་ལས་གསུངས་པའི་འཁོར་ལོ་་་
བར་པའི་དངོས་བསྟན་གྱིས་སྟོང་ཉིད་དེ་ཉིད་རྩལ་དུ་བཏོན་ནས་འཆད་པའི་ཕྱིར། འོ་ན་
རྒྱུད་བླས་དེ་ལྟར་འཆད་ཚུལ་ཇི་ལྟ་བུ་སྙམ་ན། དེ་ཡང་ཐེག་པ་ཆེན་པོ་རྒྱུད་བླ་མའི་བསྟན་
བཅོས་སུ་ཡུམ་རྒྱས་འབྲིང་བསྡུས་གསུམ་གྱི་མདོའི་བསྟན་དོན་ཆོས་ཐམས་ཅད་རེད་་་་་་་
བཞིན་མེད་པའི་སྟོང་ཉིད་རྒྱས་པར་གཏན་ལ་ཕབ་ནས་དེ་ལ་དོགས་པ་སྤོང་བ་ལ་རྒྱུད་བླ་
ལས། སྔར་ནི་དེ་ལྟར་རྣམ་གཞག་ནས། །སླར་ཡང་བླ་མའི་རྒྱུད་འདིར་ནི། །ཉེས་པ་ལྔ་དག་
སྤང་བའི་ཕྱིར། །ཁམས་ཡོད་ཉིད་ཅེས་བསྟན་པ་ཡིན། །ཞེས་སྔར་འཁོར་ལོ་བར་པ་ཡུམ་་་
རྒྱས་འབྲིང་བསྡུས་གསུམ་དུ་ཆོས་ཐམས་ཅད་རང་བཞིན་གྱིས་སྟོང་པ་དེ་ལྟར་རྣམ་པར་་་་
བཞག་ནས། སླར་ཡང་བླ་མའི་རྒྱུད་དེ་རྒྱུད་ཕྱི་མ་དེ་བཞིན་གཤེགས་པ་སྙིང་པོའི་མདོ་་་་
འདིར་ནི། སེམས་ཞུམས་སེམས་ཅན་དམན་ལ་བརྙས་པ་དང་། །ཡང་དག་མིན་འཛིན་ཡང་
313



དག་ཆོས་ལ་སྐུར། །བདག་ཆཊ་ལྷག་པའི་སྐྱོན་ལྔ་གང་དག་ལ། །ཡོད་པ་དེ་དག་དེ་སྤང་དོན་
དུ་གསུངས། །ཞེས་པའི་ཉེས་པ་ལྔ་པོ་སྤོང་བའི་ཕྱིར་དུ་སེམས་ཅན་གྱི་རྒྱུད་ལ་ཁམས་བདེ་་་
བར་གཤེགས་པའི་སྙིང་པོ་ཡོད་ཅེས་གསུངས་པ་ཡིན་པའི་ཕྱིར། ཐེག་པ་ཆེན་པོ་རྒྱུད་བླ་་་
མའི་བསྟན་བཅོས་འདིས་ཀྱང་། དེ་བཞིན་གཤེགས་པ་སྙིང་པོའི་མདོ་ལས་གསུངས་པའི་་་
སྟོང་པ་ཉིད་དང་། ཡུམ་རྒྱས་འབྲིང་བསྡུས་གསུམ་ལས་གསུངས་པའི་སྟོང་ཉིད་གཉིས་ཁྱད་
པར་མེད་པར་འཆད་པ་ཡིན་ཏེ། དེ་ལྟར་ཡང་རྒྱུད་བླའི་ཐོགས་འགྲེལ་ལས། ཆོས་ཀྱི་སྐུ་་་་
འཐོབ་པའི་རྒྱུ་རྣམ་པར་རྟོག་པ་མེད་པའི་ཡེ་ཤེས་མཐོང་བ་དང་སྒོམ་པའི་ལམ་དེ་ཡང་་་་
རྒྱས་པར་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་རྗེས་སུ་འབྲངས་ཏེ་རྟོགས་པར་བྱའོ། །ཞེས་་
གསུངས་པའི་ཕྱིར། གཉིས་པ་ལ་གཉིས། རང་ལུགས་རྣམ་པར་བཞག་ནས་ཞར་ལ་གཞན་་
གྱི་ལུགས་ཕྱིན་ཅི་ལོག་ཏུ་བསྟན་པ་དང་། འཕྲོས་དོན་གཞན་ཡང་དགག་པའོ། །དང་པོ་ནི།
རྩ་ཤེ་ལས། བདག་གོ་ཞེས་ཀྱང་བཏགས་གྱུར་ཅིང་། །བདག་མེད་ཅེས་ཀྱང་བསྟན་པར་་་་་
འགྱུར། །སངས་རྒྱས་རྣམས་ཀྱིས་བདག་དང་ནི། །བདག་མེད་འགའ་ཡང་མེད་པར་བསྟན། །
ཞེས་གསུངས་པའི་དོན་འཆད་པ་ལ་གསུམ། ཤེས་རབ་སྒྲོན་མེ་ལས་གསུང་ཚུལ། བུདྡྷ་པཱ་ལི་
ཏ་ལས་གསུངས་ཚུལ། ཚིག་གསལ་ལས་གསུང་ཚུལ་ལོ། །དང་པོ་ལ་ཡང་བཤད་ཚུལ་གཉིས་
ལས། དང་པོ་ནི་ཤེས་རབ་སྒྲོན་མེ་ལས། འདིར་བཤད་པ། སེམས་ཅན་གང་དག་རྒྱུ་དང་་་་
འབྲས་བུ་ལ་སྐུར་པ་འདེབས་པའི་ལྟ་བས་བློ་གྲོས་ཉམས་པ། འཇིག་རྟེན་འདི་མེད་དོ། །
འཇིག་རྟེན་ཕ་རོལ་མེད་དོ། །ལེགས་པར་བྱས་པ་དང་ཉེས་པར་བྱས་པའི་ལས་རྣམས་ཀྱི་་་
འབྲས་བུ་དང་རྣམ་པར་སྨིན་པ་མེད་དོ། །སེམས་ཅན་རྫུས་ཏེ་སྐྱེ་བ་མེད་དོ། །ཞེས་བྱ་བ་ལ་
མངོན་པར་ཞེན་པ་ལ་རྟག་ཏུ་མི་དགེ་བ་མངོན་པར་འདུ་བ་ལ་གཞོལ་བའི་ཡིད་དང་ལྡན་
པ་ངན་སོང་གི་གཡང་ཆེན་པོའི་འགྲམ་ན་གནས་པ་དག་ཡོད་པས། དེ་ཕྱིར་སངས་རྒྱས་་་
བཅོམ་ལྡན་འདས་དེ་དག་ལ་ཕན་གདགས་པར་བཞེད་པ། གཞན་ལ་ཕན་པ་སྐྱེད་པའི་་་་
ཐུགས་དམ་མངའ་བ། སེམས་དང་སེམས་ལས་བྱུང་བའི་རྒྱུན་ལ་བརྟེན་ནས་ཕྱི་མ་དེ་དག་ ་
རྒྱུན་མི་འཆད་པ་གཟིགས་པ་རྣམས་ཀྱིས་ཐ་སྙད་ཀྱི་བདེན་པའི་དབང་གིས་བདག་ཡོད་དོ་
314



ཞེས་ཀྱང་གདགས་པ་མཛད་པས་དེའི་ཕྱིར། བདག་གོ་ཞེས་ཀྱང་བཏགས་གྱུར་ཅིང་། །ཞེས་
བྱ་བ་གསུངས་སོ། །སེམས་ཅན་གང་དག་བདག་རྟག་པ་ཐམས་ཅད་དུ་སོང་བ་དང་། དགེ་
བ་དང་མི་དགེ་བའི་བྱ་བ་ལ་རང་དབང་ཅན་དང་། ཟབ་མོ་ཡིན་ནོ་སྙམ་དུ་མངོན་པར་་་
ཞེན་པ་དག་ཡོད་དེ། དེ་དག་བདག་ཏུ་ལོག་པར་ལྟ་བའི་ཐག་པས་སེམས་བཅིངས་ཤིང་། །
ལུས་དང་དབང་པོ་དང་བློའི་ཡུལ་ལ་བདག་མེད་པའི་ལྟ་བ་མ་སྐྱེས་པས་བསམ་གཏན་་་་་
དང་ཏིང་ངེ་འཛིན་དང་སྙོམས་པར་འཇུག་པའི་སྟོབས་ཀྱིས་ཤིན་ཏུ་རིང་དུ་སོང་ཡང་། བྱ་
རྐང་པ་ཞགས་ཐག་གིས་བཅིངས་པ་ཐག་རིང་པོར་སོང་ཡང་ཕྱིར་ལྟུང་བ་བཞིན་དུ། སྐྱེ་བ་
ལ་སོགས་པའི་སྡུག་བསྔལ་དག་ལས་རྣམ་པར་མི་གྲོལ་བར་ཐུགས་སུ་ཚུད་ནས། དེ་ལྟར་་་
བདག་ཏུ་ལྟ་བའི་ཐག་པ་བཅད་པས་སྡུག་བསྔལ་ཉེ་བར་ཞི་བར་མཛད་པའི་ཕྱིར། ཕུང་པོ་
ལྔ་ལ་བདག་མེད་དོ་ཞེས་ཀྱང་བསྟན་པར་མཛད་པས། དེའི་ཕྱིར། བདག་མེད་ཅེས་ཀྱང་་་
བསྟན་པར་འགྱུར། །ཞེས་བྱ་བ་གསུངས་སོ། །གང་དག་དགེ་བའི་རྩ་བ་རྒྱ་ཆེན་པོ་ཤིན་ཏུ་ཉེ་
བར་བསགས་པ། དབང་པོ་ཡོངས་སུ་སྨིན་པ། ཟབ་ཅིང་རྒྱ་ཆེ་བ་ལ་མོས་པ། ཐམས་ཅད་་་་
མཁྱེན་པ་ཉིད་རྟོགས་པའི་བཤད་པ་བདུད་རྩིའི་སྣོད་དུ་གྱུར་པ་དེ་དག་ལ་ནི། འདུས་བྱས་
ངོ་བོ་ཉིད། སྟོང་པ་རྨི་ལམ་དང་། མིག་འཁྲུལ་དང་། ཆུ་ཟླ་ལྟ་བུར་ཐུགས་སུ་ཆུད་ནས། དོན་
དམ་པར་བདག་དང་བདག་མེད་པ་འགའ་ཡང་མེད་པར་བསྟན་པར་མཛད་པས། དེའི་་་
ཕྱིར། སངས་རྒྱས་རྣམས་ཀྱིས་བདག་དང་ནི། །བདག་མེད་འགའ་ཡང་མེད་པར་བསྟན། །
ཞེས་བྱ་བ་གསུངས་ཏེ། བདག་དང་བདག་མེད་པར་རྣམ་པར་བརྟག་པའི་གཞིའི་དངོས་པོ་
ཡོད་པ་མིན་པའི་ཕྱིར་རོ། །ཞེས་བྱ་བ་གསུངས་སོ། །དེ་ཕྱིར་དེ་ལྟར་ཐ་སྙད་དུ་བདག་ཁས་
བླངས་པ་ལ་མི་གནོད་དོ། །ཞེས་གསུངས། དེའི་དོན་ནི། སེམས་ཅན་གང་དག་རྒྱུ་འབྲས་ལ་
སྐུར་པ་འདེབས་པའི་ལྟ་བས་བློ་གྲོས་ཉམས་པ་འཇིག་རྟེན་འདི་མེད་དོ། །འཇིག་རྟེན་ཕ་་་
རོལ་མེད་དོ། །ལེགས་བྱས་དང་ཉེས་བྱས་ཀྱི་ལས་དང་དེའི་འབྲས་བུ་དང་རྣམ་སྨིན་མེད་དོ།
སེམས་ཅན་རྫུས་ཏེ་སྐྱེ་བ་སྟེ་བར་སྲིད་མེད་དོ། །ཞེས་བྱ་བ་ལ་སོགས་བའི་ལྟ་བ་ངན་པས་
བཅིངས་ནས་རྟག་ཏུ་མི་དགེ་བའི་བྱ་བ་ལ་ཞུགས་ནས་ངན་སོང་དུ་འགྲོ་བ་དེ་དག་ལ།
315



སངས་རྒྱས་བཅོམ་ལྡན་འདས་དེ་དག་ལ་ཕན་གདགས་པར་བཞེད་པ་དེས་ཐུགས་བརྩེ་བ་
ཆེན་པོས་ཀུན་ནས་བླངས་ཏེ་ཐ་སྙད་དུ་བདག་ཡོད་ཅེས་ཀྱང་བསྟན། དེའི་རྗེས་སུ་སེམས་
ཅན་གང་དག་བདག་མེད་པའི་ལྟ་བ་མ་རྙེད་པས། བསམ་གཏན་དང་ཏིང་ངེ་འཛིན་དང་
སྙོམས་འཇུག་སོགས་འཇིག་རྟེན་པའི་ལམ་ཙམ་བསྒོམས་པས་ཅི་ཡང་མེད་མན་ཆད་ལ་་་
ཆགས་པ་དང་བྲལ་ནས། རིང་དུ་སོང་སྟེ་སྲིད་པའི་རྩེ་མོ་སོང་ཡང་བྱ་རྐང་པ་སྲིད་བུས་་་་
བཅིངས་པ་ཐག་རིང་དུ་སོང་ཡང་རང་འདོད་པའི་ཕྱོགས་སུ་ཕྱིན་མི་ནུས་པ་བཞིན་དུ། སྐྱེ་
བ་ལ་སོགས་པའི་སྡུག་བསྔལ་ལས་མི་གྲོལ་བར་གཟིགས་ནས། དེ་ལྟར་བདག་ཏུ་ལྟ་བའི་་་
ཐག་པ་བཅད་པས་སྡུག་བསྔལ་ཉེ་བར་ཞི་བར་མཛད་པའི་ཕྱིར། རང་རྐྱ་ཐུབ་པའི་རྫས་་་་
ཡོད་ཀྱི་བདག་མེད་ཅེས་དང་སྟོན་པར་མཛད་དོ། །དེའི་རྗེས་སུ་གདུལ་བྱ་གང་དག་རྒྱ་ཆེན་
པོ་བསགས་པ་དབང་པོ་ཡོངས་སུ་སྨིན་པ་ཟབ་ཅིང་རྒྱ་ཆེ་བ་ལ་མོས་པ། སྟོང་ཉིད་ཟབ་མོ་
སྟོན་པའི་སྣོད་དུ་གྱུར་པ་དག་ལ། སངས་རྒྱས་བཅོམ་ལྡན་འདས་ཀྱིས་འདུས་བྱས་ཐམས་་
ཅད་ངོ་བོ་ཉིད་དེ་བདེན་པས་སྟོང་པ་རྨི་ལམ་དང་མིག་འཁྲུལ་དང་ཆུ་ཟླ་ལྟ་བུར་ཐུགས་སུ་
ཆུད་ནས། དོན་དམ་པར་བདག་དང་བདག་མེད་འགའ་ཡང་མེད་ཅེས་བསྟན། ཞེས་པའི་་
དོན་ཡིན་ནོ། །དེས་ན་ཤེས་རབ་སྒྲོན་མེར་དོན་དམ་པར་བདག་མེད་པ་འགའ་ཡང་མེད་་་་
པར་བསྟན་པ་མཛད་པས། དེའི་ཕྱིར། སངས་རྒྱས་རྣམས་ཀྱིས་བདག་དང་ནི། །བདག་མེད་
འགའ་ཡང་མེད་པར་བསྟན། །ཞེས་བྱ་བ་གསུངས་ཏེ། ཞེས་ཐོག་མར་ལྟ་བ་ཀུན་ཟློག་པའི་
སྐབས་སུ། བདག་དང་བདག་མེད་ཀྱི་ཆོས་ཐམས་ཅད་བདེན་པར་མེད་པར་སྒོམ་དགོས་་་
ཞེས་པ་འདི་ལྟ་བུས་གསལ་བར་གསུངས་ཀྱང་། དོན་འདི་ཙམ་གོ་བའི་བློའི་མཐུ་མེད་པར།།
ཐ་མར་ལྟ་བ་ཀུན་ཟློག་པའི་སྐབས་སུ་དོན་དམ་པར་བདག་མེད་པར་སྒོམ་དུ་མི་རུང་ཞེས་
ཟེར་བ་འདི་ནི། བདུད་རིགས་ཀྱི་ལྷས་རྒྱུད་བྱིན་གྱིས་བརླབས་པ། སྟོང་ཉིད་ཟབ་མོ་ལ་མོས་
པའི་བག་ཆགས་ཤས་ཆུང་བ། ཧྭ་ཤང་གི་ལུགས་ལ་སོགས་པའི་ལོག་པའི་ལྟ་བ་ལ་ཞེན་པའི་
སྐལ་ངན་རྣམས་ཀྱི་ངང་ཚུལ་དུ་འདུག་པས། ཐར་འདོད་དག་གིས་གཏམ་འདི་ལ་རྣ་བ་་་
དགབ་པར་བྱའོ། །དེ་བཞིན་དུ་ཤེས་རབ་སྒྲོན་མེར། དེ་ཕྱིར་དེ་ལྟར་ཐ་སྙད་དུ་བདག་ཁས་
316



བླངས་པའི་ཕྱིར། ཁས་བླངས་པ་ལ་མི་གནོད་དོ། །ཞེས་དབུ་མ་པའི་ལུགས་ལ་བདག་ཁས་
ལེན་དགོས། དེ་མ་བླངས་ན་ཆད་ལྟ་ལས་མི་གྲོལ་ཞེས་གསུངས་པ་ལ་ཡང་གྱ་ཚོམ་དུ་བརྒལ་
ནས་དབུ་མ་ཐལ་རང་སུའི་ལུགས་ལ་ཡང་ལས་འབྲས་ཀྱི་རྟེན་དུ་གྱུར་པའི་བདག་མེད་་་་་
ཅེས་སོགས་ཕྱིན་ཅི་ལོག་ཁོ་ན་སྨྲས་འདུག་པས། ལེགས་པར་བརྟགས་ན་ཡ་ང་བའི་གནས་
སུ་སྣང་ངོ། །བཤད་ཚུལ་གཉིས་པ་འཆད་པ་ལ་ཤེས་རབ་སྒྲོན་མེ་ལས། ཡང་ན་གཞན་དུ་་་
བརྟག་སྟེ། མུ་སྟེགས་བྱེད་བདག་མེད་པ་སྐད་ཅིག་མ་རེ་རེ་ལ་རྣམ་པར་འཇིག་པའི་ངང་
ཅན་ནམ། དུས་གཞན་དུ་ངེས་པར་གནས་པ་རྣམས་ལ་བདག་མེད་ན་ལས་དང་འབྲས་བུ་
མེད་པར་བརྟགས་ནས་འཇིག་པར་འགྱུར་བ་དག་གིས་བདག་ཡོད་དོ་ཞེས་ཀྱང་བཏགས་
པ་དེའི་ཕྱིར། བདག་གོ་ཞེས་ཀྱང་བཏགས་གྱུར་ཅིང་། །ཞེས་བྱ་བ་གསུངས་སོ། །གཞན་གང་
དག་འདི་ནི་ལུས་དང་དབང་པོ་དང་བློའི་ཚོགས་ཙམ་དུ་ཟད་དེ། འདི་ལ་རྒྱུ་དང་འབྲས་བུ་
ལས་གང་རྟོགས་པར་འགྱུར་བའི་བདག་ནི་ངོ་བོ་ཉིད་ཀྱིས་མེད་དེ། སེམས་ཅན་དུ་བགྲང་
བའི་འདུ་བྱེད་བདག་མེད་པ་ངེས་པར་མི་གནས་པ། གནས་སུ་མ་བྱས་པ་འདི་དག་ལ་ཡང་
འཁོར་བ་མི་འཐད་དོ་ཞེས་བྱ་བར་རིག་ནས། རྒྱུ་དང་འབྲས་བུའི་འབྲེལ་པ་ལ་རྨོངས་། ཅི་
ཙམ་དབང་པོའི་སྤྱོད་ཡུལ་བ། །སྐྱེས་བུ་དེ་ཙམ་ཉིད་དུ་ཟད། །སྔོ་བསངས་མང་ཐོས་གང་སྨྲ་
བ། །དེ་དག་སྤྱང་ཀིའི་རྗེས་དང་འདྲ། །མཛེས་མ་ལེགས་པར་སྤྱོད་ཅིང་ཟོ། །ལུས་མཆོག་་་་
ཁྱོད་འདས་གང་དེ་མེད། །འཇིགས་རུང་སོང་བ་ཕྱིར་མི་ལྡོག །ལུས་འདི་ལུས་པ་ཙམ་དུ་ཟད། །
ཅེས་ཟེར་བ་དག་གི་ལུས་དང་དབང་པོ་ལ་བདག་མེད་དོ་ཞེས་ཀྱང་བསྟན་པས། དེའི་ཕྱིར་
བདག་མེད་ཅེས་ཀྱང་བསྟན་པར་འགྱུར། །ཞེས་བྱ་བ་གསུངས་སོ། །སངས་རྒྱས་བཅོམ་ལྡན་
འདས་ཆོས་ཐམས་ཅད་ལ་མཁྱེན་པ་ལྐོག་ཏུ་མ་གྱུར་པ། འཇུག་པ་རྣམས་ཀྱིས་ནི་བདག་་་་
དང་བདག་མེད་འགའ་ཡང་མེད་པར་བསྟན་པར་མཛད་པས། དེའི་ཕྱིར། སངས་རྒྱས་་་་་
རྣམས་ཀྱིས་བདག་དང་ནི། །བདག་མེད་འགའ་ཡང་མེད་པར་བསྟན། །ཞེས་བྱ་བ་གསུངས་
ཏེ། ཆོས་ཐམས་ཅད་ཀྱི་དེ་ཁོ་ན་སྤྲོས་པ་མེད་པ་ཉིད་ལེགས་པར་ཐུགས་སུ་ཆུད་པའི་ཕྱིར་་་
དང་། བདག་དང་བདག་མེད་པར་འཛིན་པ་ཉིད་སྤངས་པའི་ཕྱིར་དང་། བདག་དང་་་་་་
317



བདག་མེད་པར་རྣམ་པར་རྟོག་པ་འཇུག་པའི་རྒྱུ་མེད་པར་མཁྱེན་པའི་ཕྱིར་རོ། །ཞེས་བྱ་་་་
བར་དགོངས་ཏེ། བདག་དང་བདག་མེད་པའི་རྣམ་པར་སྒྲོ་འདོགས་པས་གཟུགས་ལ་་་་
སོགས་པ་དག་ལ་ཀུན་ཏུ་མི་རྟོག་པའི་ཕྱིར་རོ། །ཞེས་གསུངས། འདིའི་དོན་ནི། ཚིག་རྐང་་་་
དང་པོ་གཉིས་ཀྱིས་མུ་སྟེགས་ཀྱི་འདོད་པ་བརྗོད་ནས། ཚིག་རྐང་ཕྱི་མ་གཉིས་ཀྱིས་སངས་
རྒྱས་རང་ཉིད་ཀྱི་བཞེད་པ་སྟོན་པ་ཡིན་ཏེ། རྐང་པ་དང་པོ་གཉིས་ལ་སངས་རྒྱས་ཀྱི་སྒྲ་མ་
སྦྱར་བར་ཕྱི་མ་ལ་སངས་རྒྱས་ཀྱི་སྒྲ་སྦྱར་ནས་བཤད་པའི་ཕྱིར། དེ་ཡང་ཞིབ་ཏུ་བཤད་ན།
མུ་སྟེགས་ཁ་ཅིག་གིས་བདག་རྟག་པ་མེད་ན་ལས་འབྲས་ཀྱི་རྣམ་གཞག་མི་འཐད་པར་་་་་
མཐོང་ནས། བདག་རྟག་པ་ཡོད་ཅེས་ཁས་ལེན་པར་བསྟན། ཚིག་རྐང་གཉིས་པས་རྒྱུ་་་་
འབྲས་ཀྱི་འབྲེལ་པ་ལ་རྨོངས་པའི་རྒྱང་འཕེན་པས། ཅི་ཙམ་དབང་པོའི་སྤྱོད་ཡུལ་བ། །སྐྱེས་
བུ་དེ་ཙམ་ཉིད་དུ་ཟད། །ཅེས་སྨྲས་ནས་སྐྱེ་བ་སྔ་ཕྱིར་འགྲོ་འོང་བྱེད་པའི་བདག་མེད་ཅེས་
ལོག་པར་འཛིན་ཚུལ་དེ་བསྟན། ཚིག་རྐང་ཕྱི་མ་གཉིས་ཀྱིས་སྔར་བཤད་པ་ལྟར། ཇི་ལྟ་ཇི་
སྙེད་ཀྱི་ཆོས་ཐམས་ཅད་ལ་ལྐོག་ཏུ་མ་གྱུར་པའི་མཁྱེན་པ་མངའ་བའི་སངས་རྒྱས་བཅོམ་་
ལྡན་འདས་ཀྱིས། བདག་དང་བདག་མེད་གང་ཡང་བདེན་པར་མེད་ཅེས་ཆོས་ཐམས་ཅད་
བདེན་མེད་དུ་ལྟ་བ་འདི་སངས་རྒྱས་ཀྱི་དགོངས་པའི་སྤྲོས་བྲལ་གྱི་ལྟ་བར་བསྟན་པས།
རྣམ་རྟོག་ཐམས་ཅད་བཀག་པའི་ཡོད་མིན་མེད་མིན་བསྒོམ་པ་ཙམ་ཞིག་ཚིག་རྐང་ཕྱི་མ་་
གཉིས་ཀྱིས་བསྟན་སྙམ་དུ་བླུན་པོ་དག་མ་འཛིན་ཞིག དེས་ན་བཤད་ཚུལ་ཕྱི་མ་ལྟར་ན།
ཁྱེད་ཀྱིས་མགོན་པོ་ཀླུ་སྒྲུབ་བཞེད་པའི་ཆོས་འཁོར་གསུམ་གྱི་རྣམ་གཞག་གཞུང་འདིས་་་
བསྟན་ཟེར་བ་དེ་ད་གར་སོང་། གཉིས་པ་བུདྡྷ་པཱ་ལི་ཏ་ལས་བཤད་ཚུལ་ལ་ཡང་གཉིས་་་་
ཡོད་པའི་དང་པོ་ནི། བུདྡྷ་པཱ་ལི་ཏ་ལས། སྨྲས་པ། གལ་ཏེ་དེ་ལྟར་བདག་དང་བདག་གི་་་་
མེད་ན། ཇི་ལྟར་སངས་རྒྱས་བཅོམ་ལྡན་འདས་རྣམས་ཀྱིས་དེ་དང་དེར་བདག་བསྟན་པ་
མཛད། བཤད་པ་བདག་མེད་པ་ཁོ་ནའོ་ཞེས་བྱ་བ་དེ་ཡང་མི་སྨྲ་སྟེ། འོག་ནས་ཀྱང་། དེ་་་་
ལྟར་ལན་ལས་གཞན་མ་ཡིན། །དེ་ནི་ཉེར་ལེན་ཉིད་ཀྱང་ཡིན། །བདག་ནི་ཉེ་བར་ལེན་མེད་
མིན། །མེད་པ་ཉིད་དུའང་དེ་མ་ངེས། །ཞེས་འབྱུང་ངོ༌། །འོན་ཀྱང་སངས་རྒྱས་བཅོམ་ལྡན་
318



འདས་སེམས་ཅན་རྣམས་ཀྱི་བསམ་པ་དང་བག་ལ་ཉལ་མཁྱེན་པ་ལ་མཁས་པ་རྣམས་ཀྱིས་
གདུལ་བྱ་རྣམས་ཀྱི་མངོན་པར་ཞེན་པ་བཟློག་པའི་ཕྱིར། བདག་གོ་ཞེས་ཀྱང་བཏགས་གྱུར་
ཅིང་། །བདག་མེད་ཅེས་ཀྱང་བསྟན་པར་འགྱུར། །སངས་རྒྱས་རྣམས་ཀྱིས་བདག་དང་ནི། །
བདག་མེད་འགའ་ཡང་མེད་པར་བསྟན། །དེ་ལ་གདུལ་བྱ་གང་དག་ལ་འཇིག་རྟེན་འདི་་་་
མེད་དོ། །འཇིག་རྟེན་ཕ་རོལ་མེད་དོ། །སེམས་ཅན་རྫུས་ཏེ་སྐྱེ་བ་མེད་དོ། །སྙམ་པའི་ལྟ་བ་་
དེ་ལྟ་བུ་བྱུང་བར་གྱུར་པ། ལོག་པར་འཛིན་པ་ལ་མངོན་པར་ཞེན་པས་སེམས་རྨོངས་པས།
འཇིག་རྟེན་ཕ་རོལ་ལ་མི་ལྟོས་པས། འཇིག་རྟེན་གྱི་ཚུལ་ལས་འདས་པས། མི་འཛེམ་པ་་་་
སེམས་ཅན་དམྱལ་བའི་གཡང་ས་ཆེན་པོ་ལ་མངོན་པར་ཕྱོགས་པ་དེ་དག་གི་བདག་མེད་་
པར་ལྟ་བ་བཟློག་པའི་ཕྱིར། བདག་གོ་ཞེས་ཀྱང་བཏགས་སོ། །གདུལ་བྱ་གང་དག་ལས།
ལས་དགེ་བ་དང་མི་དགེ་བ་རྣམས་ཀྱི་བྱེད་པ་པོ་དང་དེ་དག་གི་འབྲས་བུ་འདོད་པ་དང་
མི་འདོད་པ་དག་ཟ་བ་གང་ཡིན་པ་དང་། བདག་གིས་བཅིངས་པ་དང་། ཐར་པ་དག་སྟོན་
པར་བྱེད་པའི་བདག་ཅེས་བྱ་བ་ནི་འགའ་ཞིག་ཡོད་དོ། །གཞན་དུ་ན་བདག་མེད་ན་དེ་་་
དག་ཐམས་ཅད་དོན་མེད་པ་ཉིད་དུ་འགྱུར་རོ་སྙམ་པའི་ལྟ་བ་དེ་ལྟ་བུ་བྱུང་བར་གྱུར་པ།
འཁོར་བའི་རྒྱ་མཚོ་ཆེན་པོར་ལྟུང་བ། ངར་འཛིན་པ་དང་ང་ཡིར་འཛིན་པའི་ཆུ་སྲིན་་་་་
འཛིན་ཁྲིས་ཟིན་པ། ལྟ་བའི་ཆུ་བོས་སེམས་གཡེངས་པ། སྲིད་པའི་བདེ་བ་ལ་ཆགས་པ་དེ་
དག་གི་བདག་ཏུ་ལྟ་བ་བཟློག་པའི་ཕྱིར། བདག་མེད་དོ་ཞེས་ཀྱང་བསྟན་ཏོ། །གདུལ་བྱ་་་
བཟང་པོ་གང་དག་དགེ་བའི་རྩ་བའི་ཚོགས་ཡོངས་སུ་སྨིན་པ། སྲིད་པའི་ཆུ་བོ་ལས་བརྒལ་
བར་ནུས་པ། དོན་དམ་པའི་གཏམ་གྱི་སྣོད་དུ་གྱུར་པ་དེ་དག་ལ། སངས་རྒྱས་བཅོམ་ལྡན་
འདས་དོན་དམ་པའི་དེ་ཁོ་ན་སྟོན་པ་རྣམ་པར་འདྲེན་པ་ཆེན་པོ་རྣམས་ཀྱིས་སྒྱུ་མ་འདི་ནི་
བྱིས་པ་འབྲིད་པ་སྟེ་འདི་ལ་བདག་དང་བདག་མེད་པ་འགའ་ཡང་མེད་དོ། །ཞེས་བསྟན་ཏེ།
སློབ་དཔོན་འཕགས་པ་ལྷས་ཀྱང་། མེད་དང་ཡོད་དང་གཉིས་ཀ་དང་། །གཉིས་ཀ་མིན་་་་
པའང་སྟོན་མཛད་དེ། །ནད་ཀྱི་དབང་གིས་ངེས་པར་ནི། །སྨན་ནི་འཕྲོས་པར་འགྱུར་་་་་
བཞིན། །ཞེས་གསུངས་སོ། །ཞེས་པ་འདི་ཡིན་ལ། འདིའི་དོན་ནི་གདུལ་བྱ་གང་དག་འཇིག་
319



རྟེན་འདི་དང་འཇིག་རྟེན་ཕ་རོལ་ཏུ་འགྲོ་བའི་བདག་མེད་པར་མངོན་པར་ཞེན་ནས་སྡིག་
པ་ལ་འཛེམ་མེད་དུ་སྤྱོད་པས། སེམས་ཅན་དམྱལ་བའི་གཡང་ས་ཆེན་པོར་ལྟུང་བ་དེ་དག་
གི་བདག་མེད་པར་ལྟ་བ་བཟློག་པའི་ཕྱིར་དུ། སངས་རྒྱས་ཀྱིས་བདག་གོ་ཞེས་ཀྱང་་་་་་
བཏགས་པ་སྟེ་བདག་ཡོད་པར་བསྟན་ཏོ། །དེའི་རྗེས་སུ་གདུལ་བྱ་གང་དག་དགེ་སྡིག་གི་་་
ལས་བྱེད་པ་པོ་དང་དེ་དག་གི་འབྲས་བུ་བདེ་སྡུག་ཟ་བ་སྟེ་ལོངས་སྤྱོད་པ་པོ་དང་།
བཅིངས་ཐར་གྱི་གཞིར་གྱུར་བའི་རང་རྐྱ་ཐུབ་པའི་བདག་ཡོད་དོ། །དེ་མེད་ན་ལས་འབྲས་
མི་འཐད་སྙམ་པའི་བདག་ལྟ་བཟློག་པའི་ཕྱིར་དུ། དེ་འདྲའི་བདག་མེད་ཅེས་ཀྱང་བསྟན་ཏོ།
་དེའི་རྗེས་སུ་གདུལ་བྱ་གང་དག་དགེ་རྩ་སྨིན་པ། སྲིད་པའི་ཆུ་བོ་ལས་བརྒལ་ནུས་པ། དོན་
དམ་པའི་གཏམ་གྱི་སྣོད་དུ་གྱུར་པ་དེ་རྣམས་རྗེས་སུ་གཟུང་བའི་ཕྱིར་དུ། བདག་དང་་་་་་
བདག་མེད་པ་འགའ་ཡང་བདེན་པར་མེད་ཅེས་བསྟན་ཅེས་པའི་དོན་ཡིན། བཤད་ཚུལ་་་
གཉིས་པ་ནི། དེ་གཉིས་ལས། ཡང་ན་འདི་ནི་དོན་གཞན་ཏེ། དེ་ཁོ་ན་མཐོང་བ་ལ་རྒྱབ་་་་
ཀྱིས་ཕྱོགས་པ། ཐམས་ཅད་ཤེས་པ་མ་ཡིན་པ་ཐམས་ཅད་མཁྱེན་པར་མངོན་པའི་ང་རྒྱལ་
ཅན་རང་གི་རྟོག་གེའི་རྗེས་སུ་འབྲང་བ། བདག་མེད་ན་འདི་དག་ཐམས་ཅད་མི་འཐད་དོ་
ཞེས་སྐྲག་པ་ཁ་ཅིག་གིས། བདག་གོ་ཞེས་ཀྱང་བཏགས་སོ། །དེ་བཞིན་དུ་བློ་གྲོས་རྣམ་པར་
རྨོངས་པ་མེད་པ་དག་གིས་འཇིག་རྟེན་ཕུང་བར་བྱེད་པ་ལས་དང་འགྲོ་བ་ལྐོག་ཏུ་གྱུར་པ་
གཞན་དག་གིས་བདག་མེད་དོ་ཞེས་ཀྱང་བསྟན་ཏོ། །སངས་རྒྱས་བཅོམ་ལྡན་འདས་སྒྲིབ་་
པ་མེད་པའི་རྣམ་པར་ཐར་པའི་མཁྱེན་པ་བརྙེས་པ། ཐམས་ཅད་གཟིགས་པ་རྣམས་ཀྱིས་ནི།
འགྲོ་བ་ལ་ཕན་གདགས་པར་བཞེད་པས། དེ་གཉིས་ཀ་ཡང་མེད་དོ་ཞེས་ངེས་པར་བསལ་
ཏེ། དབུ་མའི་ལམ་བདག་དང་བདག་མེད་པ་གང་ཡང་མིན་པ། འདི་ཡོད་པས་འདི་འབྱུང་
ལ། འདི་མེད་ན་འདི་མི་འབྱུང་ངོ་ཞེས་བྱ་བ་ཉིད་བསྟན་ཏོ། །ཞེས་གསུངས་དེའི་དོན་ཡང་
རྐང་པ་དང་པོ་གཉིས་ཀྱིས་མུ་སྟེགས་ཀྱི་འདོད་པ་བརྗོད་ནས། རྐང་པ་ཕྱི་མ་གཉིས་ཀྱིས་་་
སངས་རྒྱས་ཀྱི་བཞེད་པ་སྟོན་པ་ཡིན་པས། དེའི་ཚུལ་བཤད་ན། དེ་ཁོ་ན་ཉིད་མཐོང་བ་ལ་
རྒྱབ་ཀྱིས་ཕྱོགས་པ། ཐམས་ཅད་མཁྱེན་པ་མ་ཡིན་པ་ལ་ཐམས་ཅད་མཁྱེན་པར་མངོན་་་་
320



པའི་ང་རྒྱལ་ཅན། ཕྱི་རོལ་པ་རང་གི་རྟོག་གེའི་རྗེས་སུ་འབྲང་བའི་མུ་སྟེགས་བྱེད་ཁ་ཅིག་་་
གིས་བདག་མེད་ན་ལས་འབྲས་ཀྱི་རྣམ་གཞག་འདི་དག་ཐམས་ཅད་མི་འཐད་སྙམ་ནས།
བདག་རྟག་པ་ཡོད་ཅེས་ཀྱང་བཏགས་པ་དེ་འདོད་དོ། །དེའི་རྗེས་སུ་བློ་གྲོས་རྣམ་པར་་་་་
རྨོངས་པའི་མེད་པ་བ་རྒྱང་འཕེན་པ་དག་གིས་འཇིག་རྟེན་ཕ་རོལ་ཏུ་འགྲོ་འོང་བྱེད་པའི་
བདག་མེད་དོ་ཞེས་ཀྱང་བཏགས་པ་སྟེ་འདོད་དོ། །སངས་རྒྱས་བཅོམ་ལྡན་འདས་ཉོན་་་་་
མོངས་པ་དང་ཤེས་བྱའི་སྒྲིབ་པ་མེད་པའི་མཁྱེན་པ་བརྙེས་པ། ཤེས་བྱ་ཐམས་ཅད་མངོན་
སུམ་དུ་གཟིགས་པ་རྣམས་ཀྱིས། འགྲོ་བ་ལ་ཕན་པར་བཞེད་ནས་བདག་དང་བདག་མེད་་
པ་གཉིས་ཀ་ཡང་བདེན་པ་མེད་དོ་ཞེས་བསྟན་ཏེ། དབུ་མའི་ལམ་བདག་བདེན་པར་གྲུབ་
པ་དང་། བདག་མེད་པ་བདེན་པར་གྲུབ་པ་གང་ཡང་མ་ཡིན་པ། འདི་ཡོད་ན་འདི་འབྱུང་
ལ། འདི་མེད་ན་འདི་མི་འབྱུང་ཞེས་བྱ་བ་འདི་ཙམ་ཞིག་བསྟན་ཏོ། །ཞེས་པའི་དོན་ཡིན་ནོ། །
འདི་ཡོད་པས་འདི་འབྱུང་ལ། འདི་མེད་ན་འདི་མི་འབྱུང་ངོ་ཞེས་པའི་དོན་གང་ཡིན་ཞེ་ན།
འདི་ནི་སྟོང་ཉིད་ཟབ་མོ་སྟོན་པའི་ཚིག་ཡིན་ཏེ། བདེན་པས་སྟོང་པ་མིན་པའི་ཆོས་འདི་་་
ཅུང་ཟད་ཅིག་ཡོད་ན། སྟོང་ཉིད་བདེན་པར་གྲུབ་པ་ཅིག་ཡོད་དགོས་ནའང་། སྟོང་ཉིད་
བདེན་པར་གྲུབ་པ་ཅུང་ཟད་ཀྱང་ཡོད་པ་མིན་ཏེ། བདེན་པས་མི་སྟོང་པའི་ཆོས་ཅུང་ཟད་
ཀྱང་མེད་པའི་ཕྱིར། ཞེས་པའི་དོན་ནོ། །མདོར་ན་བདག་དང་བདག་མེད་གཉིས་ཀ་བདེན་
པར་མེད་པ་སྟོང་ཉིད་མཐར་ཐུག་མིན་ཞེས་པའི་དོན་ཡིན་པས་ལུགས་འདི་ལ་རྗེ་ཙོང་ཁ་
པའི་གསུང་ལ་བརྟེན་ནས་འབྲུ་ཐེབས་ཀྱིས། དེ་ལྟ་མིན་པར་ཚིག་འདི་ཙམ་ལ་ཡང་འབྲུ་ཇི་
ལྟ་བ་བཞིན་ཐེབས་པ་ནི་ཤིན་ཏུ་དཀའོ། །དེ་ལྟར་ཡང་རྩ་ཤེ་ལས། གལ་ཏེ་སྟོང་མིན་ཅུང་་
ཟད་ཡོད། །སྟོང་པ་ཅུང་ཟད་ཡོད་པར་འགྱུར། །མི་སྟོང་ཅུང་ཟད་ཡོད་མིན་ན། །སྟོང་པ་་་
ཡོད་པར་ག་ལ་འགྱུར། །ཞེས་གསུངས་པ་དང་དོན་གཅིག་གོ། །གཞན་ཡང་། བུདྡྷ་པཱ་ལི་ཏ་
ལས། སྨྲས་པ་དེ་ལྟར་བདག་དང་བདག་གི་མེད་ན་ཇི་ལྟར་སངས་རྒྱས་བཅོམ་ལྡན་འདས་
རྣམས་ཀྱིས་དེ་དང་དེར་བདག་བསྟན་པ་མཛད། བཤད་པ། བདག་མེད་པ་ཁོ་ནའོ་ཞེས་བྱ་
བ་དེ་ཡང་མི་སྨྲ་སྟེ། ཞེས་རྩ་ཤེའི་ལུང་དྲངས་ནས་བསྒྲུབ་པ་དང་། ཤེས་རབ་སྒྲོན་མེ་དང་
321



ཚིག་གསལ་དུ་ཡང་བདག་ཡོད་པར་མང་དུ་བཤད་འདུག་པ་ལ། ཁྱེད་ཀྱིས་གོང་འོག་ཀུན་
ཏུ་བདག་མེད་ཅེས་ཡང་ཡང་སྨྲས་འདུག་པ་འདི། འགྲེལ་པ་འགྲེལ་བཤད་ཐམས་ཅད་ཀྱི་་
དོན་དང་རྒྱབ་འགལ་ལོ། ། །
གསུམ་པ་ཚིག་གསལ་ལས་གསུངས་ཚུལ་ལ་ཡང་གཉིས་ཡོད་པའི་དང་པོ་འཆད་པ་ལ།
ཚིག་གསལ་ལས་བཅོམ་ལྡན་འདས་ཀྱིས་ནི་སྤྱིར་གསུང་རབ་ལས། བདག་གོ་ཞེས་ཀྱང་་་་་
བཏགས་གྱུར་ཅིང་། །བདག་མེད་ཅེས་ཀྱང་བསྟན་པར་འགྱུར། །སངས་རྒྱས་རྣམས་ཀྱིས་་་
བདག་དང་ནི། །བདག་མེད་འགའ་མེད་ཅེས་ཀྱང་བསྟན། །འདིས་དགོངས་པ་ནི་འདི་ཡིན་
ཏེ། འདི་ན་གང་དག་ལྟ་བ་ངན་པའི་རབ་རིབ་ཀྱི་ལིང་ཐོག་འཐུག་པོས་བློའི་མིག་མ་ལུས་་
པར་བཀབ་པས་དངོས་པོའི་རྣམ་པ་འཇིག་རྟེན་པའི་ལྟ་བ་དྲི་མ་མེད་པའི་ཡུལ་ལས་མ་་་་
འདས་ཀྱང་མ་མཐོང་བར་གྱུར་པ་ཐ་སྙད་ཀྱི་བདེན་པ་ལ་གནས་པ་ཁོ་ན་ཡིན་བཞིན་དུ།
ས་དང་ཆུ་དང་མེ་དང་རླུང་ཞེས་བྱ་བའི་དེ་ཁོ་ན་ཉིད་ཙམ་གྱི་རྗེས་སུ་འཇུག་པ་ལྷུར་ལེན་
པ། རྩ་དང་ཆན་དང་ཕབས་དང་། ཆུ་དང་དྲོད་ལ་སོགས་པ་རྫས་ཀྱི་ཁྱད་པར་ཡོངས་སུ་་་
སྨིན་པ་ཙམ་གྱི་རྐྱེན་ལས་བྱུང་ཞིང་། མྱོས་པ་དང་བརྒྱལ་བ་ལ་སོགས་པའི་ནུས་པའི་ཁྱད་
པར་དང་ལྡན་པའི་ཆང་དམིགས་པ་ལྟར། བློ་ནུར་ནུར་པོ་ལ་སོགས་པའི་འབྱུང་བ་ཆེན་པོ་
ཡོངས་སུ་སྨིན་པ་ཙམ་ལས་བྱུང་བ་ཉིད་སྨྲ་བ་སྔོན་གྱི་མཐའ་དང་ཕྱི་མའི་མཐའ་ལ་སྐུར་བ་
འདེབས་པར་ཞུགས་པ། འཇིག་རྟེན་འདི་ཡང་མེད། ལིགས་པར་བྱས་པ་དང་ཉེས་པར་་་་་
བྱས་པའི་ལས་ཀྱི་འབྲས་བུའི་རྣམ་པར་སྨིན་པ་ཡང་མེད། སེམས་ཅན་རྫུས་ཏེ་སྐྱེ་བ་ཡང་་་་
མེད་དོ་ཞེས་བྱ་བ་ལ་སོགས་པས་འཇིག་རྟེན་ཕ་རོལ་དང་བདག་ལ་སྐུར་པ་འདེབས་པར་
བྱེད་པ། དེ་ལ་སྐུར་པ་བཏབ་པས་འབྲས་བུ་ཁྱད་པར་འཕགས་པ་ཡིད་དུ་འོང་བ་མཐོ་རིས་
དང་བྱང་གྲོལ་གྱི་ཁྱད་པར་འཕེན་པ་ལ་རྒྱབ་ཀྱིས་ཕྱོགས་པ་རྟག་ཏུ་རྒྱུན་མི་འཆད་པར་མི་
དགེ་བའི་ལས་མངོན་པར་འདུ་བྱེད་པ་ལ་ཞུགས་པས་དམྱལ་བ་ལ་སོགས་པའི་གཡང་ས་་
ཆེན་པོར་ལྟུང་བ་ལ་མངོན་དུ་ཕྱོགས་པས་དེ་དག་གི་ཡང་དག་པ་མ་ཡིན་པའི་ལྟ་བ་བཟློག་
པར་བྱ་ཞིང་། གདུལ་བྱ་དམན་པ་དང་འབྲིང་པོ་དང་མཆོག་རྗེས་སུ་གཟུང་བར་བཞེད་་་་
322



པས། གདུལ་བྱ་དམན་པ་སྡིག་པ་མི་དགེ་བ་བྱེད་པ་རྣམས་མི་དགེ་བ་ལས་བཟློག་པར་བྱ་་
བའི་ཕྱིར། སངས་རྒྱས་བཅོམ་ལྡན་འདས་སྤྱོད་པ་བརྒྱད་ཁྲི་བཞི་སྟོང་གི་དབྱེ་བས་ཐ་དད་
པའི་སེམས་ཅན་གྱི་ཁམས་ཀྱི་བསམ་པ་ཇི་ལྟ་བ་བཞིན་དུ་རྗེས་སུ་གཤེགས་པ། སེམས་ཅན་
གྱི་ཁམས་མ་ལུས་པ་བསྒྲལ་བར་ཐུགས་དམ་བཅས་པ་སྒྲུབ་པ་ལྷུར་མཛད་པ། ཐབས་དང་
མཁྱེན་རབ་དང་། ཐེག་པ་ཆེན་པོ་དང་ལྡན་པ། འགྲོ་བ་དུ་མའི་དཔེ་ཟླ་མི་མངའ་བའི་་་་་
གཉེན། ཉོན་མོངས་པའི་ནད་མ་ལུས་པར་གསོ་བར་མཛད་པ། སྨན་པའི་རྒྱལ་པོ་ཆེན་པོ་་་
རྣམས་ཀྱིས་འགའ་ཞིག་ཏུ་བདག་གོ་ཞེས་ཀྱང་བཏཊ་གྱུར་ཅིང་སྟེ་བཞག་པར་གྱུར་ཏོ། །རྒྱུ་
མེད་པར་སྨྲ་བ་དགག་པའི་འཐད་པ་ནི། བྱེད་པ་པོ་དང་ལས་བརྟག་པ་དང༌། རྒྱུ་མེད་ལས་
ཀྱང་མིན། ཞེས་བྱ་བ་དེ་དབུ་མ་ལ་འཇུག་པ་ལས་རྒྱས་པར་ཤེས་པར་བྱ་སྟེ། དེ་དགག་པའི་
ཕྱིར་འདིར་ཡང་འབད་པ་མི་བྱའོ། །གང་དག་དགེ་བའི་ལས་བྱེད་ཅིང་མི་དགེ་བ་ལས་ལོག་
པ། བདག་ཡང་དག་པར་ལྟ་བ་མཁྲེཊ་པ་བྱ་སྲད་བུ་ཆེས་ཤིན་ཏུ་རིང་བས་བརྟོད་པ་ལྟར་་་
ཤིན་ཏུ་རིང་པོར་ཕྱིན་ཡང་ཁམས་གསུམ་ལས་ཤིན་ཏུ་འདས་ནས་མྱ་ངན་ལས་འདས་པའི་
གྲོང་ཁྱེར་ཞི་བར་འགྲོ་བར་མི་ནུས་པ་གདུལ་བྱ་བར་མ་དེ་ཉིད་འཇིག་ཚོགས་ལ་ལྟ་བར་་་་
མངོན་པར་ཞེན་པས་ལྷོད་པར་བྱ་བའི་ཕྱིར་དང་། མྱ་ངན་ལས་འདས་པ་ལ་འདུན་པ་་་་
བསྐྱེད་པར་བྱ་བའི་ཕྱིར་ནི། སངས་རྒྱས་བཅོམ་ལྡན་འདས་རྣམས་ཀྱིས། བདག་མེད་ཅེས་་
ཀྱང་བསྟན་པར་འགྱུར་རོ། །གང་དག་སྔོན་གོམས་པའི་ཁྱད་པར་གྱིས་ཟབ་མོའི་ཆོས་ལ་་་་
ལྷག་པར་མོས་པ་རྗེས་སུ་འགྲེལ་པའི་ས་བོན་ཡོངས་སུ་སྨིན་པར་གྱུར་པ་ཐོབ་པ། མྱ་ངན་་
ལས་འདས་པ་ལ་ཉེ་བར་གནས་པ། བདག་ལ་ཆཊ་པ་དང་བྲལ་བ། ཐུབ་པའི་དབང་པོའི་
གསུང་རབ་ཀྱི་དོན་གྱི་དེ་ཁོ་ན་ཉིད་མཆོག་ཏུ་ཟབ་པའི་གཏིང་དཔོག་པར་ནུས་པ། གདུལ་
བྱ་མཆོག་ཏུ་གྱུར་པ་དེ་དག་ལ་ནི་ལྷག་པར་མོས་པའི་ཁྱད་པར་ངེས་པར་བཟུང་ནས།
སངས་རྒྱས་རྣམས་ཀྱིས་བདག་དང་ནི། །བདག་མེད་འགའ་མེད་ཅེས་ཀྱང་བསྟན་ཏེ། ཇི་་་
ལྟར་བདག་ཏུ་ལྟ་བ་ཡང་དག་པ་མ་ཡིན་པ་དེ་བཞིན་དུ། དེའི་གཉེན་པོར་གྱུར་པ་བདག་་
མེད་པར་ལྟ་བ་ཡང་དག་པ་མ་ཡིན་པ་ཉིད་དོ། །དེ་ལྟར་ན་བདག་འགའ་ཡང་མེད་ལ།
323



བདག་མེད་པ་འགའ་ཡང་མེད་དོ་ཞེས་བསྟན་པ་ཡིན་ནོ། །ཇི་སྐད་དུ་མདོ་ལས། འོད་སྲུངས།
བདག་ཅེས་བྱ་བ་འདི་ནི་མཐའ་གཅིག་གོ། །བདག་མེད་ཅེས་བྱ་འདི་ནི་མཐའ་གཉིས་པའོ།།
མཐའ་དེ་གཉིས་ཀྱི་དབུས་གང་ཡིན་པ་དེ་ནི་གཟུཊ་མེད་པ། བསྟན་དུ་མེད་པ། རྟེན་མེད་པ།
སྣང་བ་མེད་པ། རྣམ་པར་རིག་པ་མེད་པ། གནས་མེད་པ་སྟེ། འོད་སྲུངས། འདི་ནི་དབུ་་་་
མའི་ལམ་ཆོས་རྣམས་ལ་ཡང་དག་པར་སོ་སོར་རྟོག་པ་ཞེས་བྱའོ། །ཞེས་གསུངས་སོ། །
འཕཊ་པ་རིན་པོ་ཆེའི་འཕྲེང་བ་ལས་ཀྱང་། དེ་ལྟར་བདག་དང་བདག་མེད་པ། །ཡང་དག་
ཇི་བཞིན་དམིཊ་སུ་མེད། །བདག་དང་བདག་མེད་ལྟ་བ་ནི། །དེ་ཕྱིར་ཐུབ་པ་ཆེན་པོས་་་་་་
བཟློག །མཐོང་དང་ཐོས་སོཊ་ཐུབ་པ་ཡིས། །བདེན་མིན་རྫུན་པ་མིན་པར་གསུངས། །ཕྱོཊ་
ལས་མི་མཐུན་ཕྱོཊ་འགྱུར་བས། །དེ་དག་གཉིས་ཀ་དོན་དུ་མིན། །ཞེས་གསུངས་སོ། །གང་་
གི་ཕྱིར་དེ་ལྟར་འདུལ་བའི་སྐྱེ་བོ་དམན་པ་དང་། བར་མ་དང་མཆོག་གི་བསམ་པ་ཐ་དད་
པ་ཉིད་ཀྱིས་བདག་དང་བདག་མེད་པ་དང་། གཉིས་ཀ་དགག་པའི་སྒོ་ནས་སངས་རྒྱས་་་
བཅོམ་ལྡན་འདས་རྣམས་ཀྱིས་ཆོས་བསྟན་པ་ལ་འཇུག་པ་དེའི་ཕྱིར། དབུ་མ་པ་རྣམས་ལ་
ལུང་གི་གནོད་པ་མེད་དོ། །དེ་ཉིད་ཀྱི་ཕྱིར་སློབ་དཔོན་འཕགས་པ་ལྷས། བསོད་ནམས་མིན་
པ་དང་པོར་བཟློག །བར་དུ་བདག་ནི་བཟློག་པ་དང་། །ཕྱིས་ནི་ལྟ་ཞིག་ཀུན་བཟློག་པ། །
གང་གིས་ཤེས་དེ་མཁས་པ་ཡིན། །ཞེས་གསུངས་སོ། །དེ་བཞིན་དུ་སློབ་དཔོན་གྱི་ཞལ་སྔ་་་
ནས་ཀྱང་། བརྡ་སྤྲོད་པ་དག་ཇི་ལྟ་བུར། །ཡི་གེའི་ཕྱི་མོ་ཀློག་འཇུག་ལྟར། །དེ་བཞིན་སངས་
རྒྱས་གདུལ་བྱ་ལ། །ཇི་ཙམ་བཟོད་པའི་ཆོས་སྟོན་ཏོ། །ཁ་ཅིག་ལ་ནི་སྡིག་པ་ལས། །རྣམ་པར་
བཟློག་ཕྱིར་ཆོས་སྟོན་ཏོ། །ཁ་ཅིག་བསོད་ནམས་གྲུབ་བྱའི་ཕྱིར། །ཁ་ཅིག་ལ་ནི་གཉིས་་་་་
བརྟེན་པ། །ཁ་ཅིག་ལ་ནི་གཉིས་མི་བརྟེན། །ཟབ་མོ་ཁུ་འཁྲིག་ཅན་འཇིག་པ། །སྟོང་ཉིད་་་་
སྙིང་རྗེའི་སྙིང་པོ་ཅན། །བྱང་ཆུབ་བསྒྲུབ་པ་ཁ་ཅིག་ལའོ། །ཞེས་གསུངས་སོ། །ཞེས་པ་འདི་
གསུངས། འདི་དག་གི་དོན་ནི། ཁོ་ན་རེ། ཁྱེད་ཀྱི་གཞུང་ལས། ནང་དང་ཕྱི་རོལ་ཉིད་དག་ལ། །།
བདག་དང་བདག་གི་སྙམ་ཟད་ན། །ཉེ་བར་ལེན་པ་འགག་འགྱུར་ཞིང་། །དེ་ཟད་པ་ན་སྐྱེ་
བ་ཟད། །ཅེས་དེ་ཁོ་ན་ཉིད་མངོན་སུམ་དུ་རྟོགས་པའི་ངོར་ཕྱི་ནང་གི་དངོས་པོ་མ་་་་་
324



དམིགས་པས་འཇིག་ལྟའི་རྣམ་རྟོག་ཟད་པ་དེ་ཁོ་ན་ཉིད་ཡིན་ན། མདོ་ལས། བདག་ཉིད་་
བདག་གི་མགོན་ཡིན་གྱི། །གཞན་ནི་སུ་ཞིག་མགོན་དུ་འགྱུར། །བདག་ཉིད་ལེགས་པར་དུལ་
བས་ནི། །མཁས་པས་མཐོ་རིས་ཐོབ་པར་འགྱུར། །ཞེས་དང་། གནག་དང་དཀར་བའི་ལས་
ནི་འཇིག་མི་འགྱུར། །བདག་གིས་བྱས་པ་མྱོང་བར་འགྱུར་བ་ཡིན། །ཞེས་མང་དུ་གསུངས་
པ་དང་ཇི་ལྟར་མི་འགལ་ཞེ་ན། དེའི་ལན་སྟོན་པ་ལ། བདག་གོ་ཞེས་ཀྱང་བཏཊ་གྱུར་ཅིང་། །
ཞེས་སོཊ་གསུངས། དེའི་དོན་ནི། གང་དག་འཇིག་རྟེན་སྔ་མ་ནས་འདིར་འོང་བ་དང་།
འདི་ནས་འཇིག་རྟེན་ཕ་རོལ་ཏུ་འགྲོ་བའི་སེམས་ཅན་དང་བདག་དང་འདིར་སྤྱད་པའི་་་
དཀར་ནག་གི་ལས་ལས་ཕ་རོལ་ཏུ་བདེ་སྡུག་འབྱུང་བ་ལ་སྐུར་པ་འདེབས་པའི་གདུལ་བྱ་
དམན་པ་སྡིག་པ་ལ་འཛེམ་མེད་དུ་འཇུག་པ་རྣམས་ལས་འབྲས་ཀྱི་ངེས་པ་བསྐྱེད་ནས་མི་
དགེ་བ་ལས་བཟློག་པའི་ཕྱིར། སངས་རྒྱས་རྣམས་ཀྱིས་མདོ་སྡེ་ཁ་ཅིག་ཏུ་བདག་གོ་ཞེས་་་
ཀྱང་བཏཊ་པར་གྱུར་པ་སྟེ་གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་ཡུལ་སུན་
མ་བྱུང་པར། ལས་གསོག་པ་དང་འབྲས་བུ་མྱོང་བའི་བདག་ཡོད་པར་གསུངས་སོ། །དེའི་་
རྗེས་སུ་གང་དག་དགེ་བ་བྱེད་ཅིང་མི་དགེ་བ་ལས་ཟློག་པ་བདག་ཏུ་ལྟ་བ་དམ་པོས་་་་་་
བཅིངས་པ་བྱ་སྲད་བུ་ཤིན་ཏུ་རིང་པོས་བརྟོད་པ་ལྟར། ཤིན་ཏུ་རིང་བར་ཕྱིན་ཀྱང་ཁམས་
གསུམ་ལས་འདས་ནས་ཐར་པའི་གྲོང་ཁྱེར་དུ་འགྲོ་མི་ནུས་པའི་གདུལ་བྱ་བར་མ་དེ་དག་
འཇིག་ལྟ་ལྷོད་པར་བྱ་བའི་ཕྱིར། མྱང་འདས་ལ་འདུན་པ་བསྐྱེད་པའི་ཕྱིར་དུ་མདོ་ཁ་ཅིག་
ཏུ་གང་ཟག་རང་རྐྱ་ཐུབ་པའི་རྫས་ཡོད་ཀྱི་བདག་མེད་དོ་ཞེས་ཀྱང་བསྟན་པར་གྱུར་ཏོ། །
གང་དག་སྔོན་གོམས་པའི་ཁྱད་པར་གྱི་ཆོས་ཟབ་མོ་ལ་ལྷག་པར་མོས་པའི་ས་བོན་སྨིན་པ་
གསུང་རབ་ཀྱི་དོན་ཤིན་ཏུ་ཟབ་པའི་གཏིང་དཔོག་ནུས་པའི་གདུལ་བྱ་མཆོག་ལ་ནི།།
བདག་འགའ་དང་བདག་མེད་པ་འགའ་ཡང་དག་པའམ་ངོ་བོ་ཉིད་ཀྱིས་གྲུབ་པ་མེད་དོ་
ཞེས་ཀྱང་བསྟན་ཏོ། །དེ་ལ་འོད་སྲུངས་ཀྱིས་ཞུས་པ་དང༌། རིན་ཆེན་འཕྲེང་བའི་ལུང་་་་
གཉིས་དྲངས་ལ། དེ་ཡང་རིན་ཆེན་འཕྲེང་བར། དེ་ལྟར་བདག་དང་བདག་མེད་པར། །ཡང་
དག་ཇི་བཞིན་དམིཊ་སུ་མེད། །ཅེས་དང་། ཕྱོཊ་ལས་མི་མཐུན་ཕྱོཊ་འགྱུར་པས། །དེ་དག་་
325



གཉིས་ཀ་དོན་དུ་མིན། །ཞེས་གསུངས་ལ། དེ་ཡང་ཐ་སྙད་དུ་བདག་དང་བདག་མེད་གཉིས་
ཀ་ཡོད་མེད་ཀྱང་། དོན་དམ་པར་མེད་པས་ཡང་དག་པར་དམིགས་སུ་མེད་པ་དང་། །
མཐུན་ཕྱོཊ་བདག་མེད་དང་། དེའི་མི་མཐུན་ཕྱོགས་བདག་གཉིས་ཀ་དོན་དུ་བདེན་པར་་
མེད་ཅེས་གསུངས་སོ། །བཤད་ཚུལ་དང་པོ་འདི་ནི་བཞི་བརྒྱ་པ་ལས། བསོད་ནམས་མིན་པ་
དང་པོར་ཟློག །ཅེས་སོཊ་དང་། རིན་ཅེན་འཕྲེང་བར། བརྡ་སྤྲོད་པ་དག་ཇི་ལྟ་བུར། །ཞེས་
སོཊ་དང་མཐུན་ལ། དེ་ཡང་བཞི་བརྒྱ་པའི་རྐང་པ་དང་པོ་གཉིས་ཀྱི་དོན་སྔར་བཤད་པ་་་
རྣམས་དང་མཐུན་ཞིང་། རྐང་པ་ཕྱི་མ་གཉིས་ཀྱི་དོན་དཔལ་ལྡན་ཟླ་བས་བཤད་ཚུལ་ནི།
དེའི་འགྲེལ་པར། ཕྱི་ནས་ནི་བདག་ལ་ཆཊ་པ་ཡང་དག་པར་སྟོན་པའི་ཕུང་པོ་དང་ཁམས་
དང་སྐྱེ་མཆེད་དག་ལ་ཆཊ་པ་ཡང་ཡོངས་སུ་གཏང་བར་བྱ་བའི་ཕྱིར། དངོས་པོ་ཐམས་་་
ཅད་བཟློག་པར་བྱའོ། །དེའི་ཕྱིར་དེ་ལྟར་ན་བློ་དང་ལྡན་པ་འདི་ལེན་པ་མེད་པར་ཡོངས་་
སུ་མྱ་ངན་ལས་འདའ་སྟེ། དེ་ལྟར་རིམ་པ་འདིའི་སྒོ་ནས་གང་ཞིག་གིས་ཐམས་ཅད་ཟློག་་་
པའི་ཐབས་ཤེས་པ་དེ་ལ་ནི། སངས་རྒྱས་བཅོམ་ལྡན་འདས་ཀྱི་བསྟན་པ་མཁས་པ་ཞེས་་་
བརྗོད་དོ། །ནད་ཕྱིར་བཅོས་པའི་བྱ་བ་བཞིན་ནོ། །ཇི་ལྟར་ནད་ཕྱིར་བཅོས་པ་དག་བྱ་བ་ལ་
སྣུམ་ཆོས་ལ་སོཊ་པ་དག་བྱས་དང་། བྱ་བ་དང་འགལ་བའི་སྤྱོད་པའི་སྐྱོན་དུ་མི་འགྱུར་བ་
དེ་བཞིན་དུ་ཐར་པའི་ཚུལ་ལ་ཡང་ངོ་། །ཡང་ཇི་ལྟར་ལེན་པ་མེད་པ་ཉིད་འདི་འཐོབ་ཅེ་ན།
དངོས་པོ་ཐམས་ཅད་རང་བཞིན་མེད་པ་ཉིད་དུ་མཐོང་བ་ལས་སོ། །ཞེས་ཐ་མར་ལྟ་བ་་་
ཀུན་ཟློག་པའི་སྐབས་ཀྱི་ལྟ་བ་དེ་དངོས་པོ་ཐམས་ཅད་རང་བཞིན་མེད་པར་རྟོཊ་པ་ལ་་་
གསལ་བར་བཤད་པའི་ཕྱིར། ཚིག་གསལ་ལས་བཤད་ཚུལ་གཉིས་པ་ནི། ཡང་དེ་ཉིད་ལས།
ཡང་ན་འདིའི་དོན་གཞན་ཡིན་ཏེ། འདུ་བྱེད་སྐད་ཅིག་རེ་རེ་ལ་འཇིག་པའི་ངང་ཅན་་་་་་
རྣམས་ལ་ལས་དང་འབྲས་བུའི་འབྲེལ་བ་མེད་པར་བལྟས་ནས། གྲངས་ཅན་ལ་སོཊ་པ་་་་
དག་གིས་བདག་གོ་ཞེས་ཀྱང་བཏཊ་གྱུར་ཅིང་། འཐད་པས་འཁོར་བ་པོ་བདག་མ་མཐོང་
ཞིང་འཇིག་རྟེན་རྒྱང་འཕེན་པ་དག་གིས། ཇི་ཙམ་དབང་པོའི་སྤྱོད་ཡུལ་བ། །སྐྱེས་བུ་དེ་་་་
ཙམ་ཉིད་དུ་ཟད། །བཟང་མོ་མང་ཐོས་གང་སྨྲ་བ། །དེ་དག་སྤྱང་ཀིའི་རྗེས་དང་འདྲ། །ཞེས་
326



བྱ་བ་ལ་སོགས་པས། བདག་མེད་ཅེས་ཀྱང་བསྟན་པར་འགྱུར་ལ། རབ་རིབ་ཅན་གྱིས་་་་་
དམིགས་པའི་སྐྲ་ཤད་དག་ལ་རབ་རིབ་མེད་པ་དག་པ་ལྟར་དངོས་པོ་བྱིས་པའི་སྐྱེ་བོས་་་
བཏཊ་པ་བདག་དང་བདག་མེད་པ་ལ་སོཊ་པའི་རང་གི་ངོ་བོ་རྣམ་པ་ཐམས་ཅད་དུ་མ་་་
གཟིགས་པ་བཅོམ་ལྡན་འདས། སངས་རྒྱས་རྣམས་ཀྱིས་བདག་དང་ནི། །བདག་མེད་འགའ་
མེད་ཅེས་ཀྱང་བསྟན། །ཅེས་བྱ་བའོ། །ཞེས་གསུངས། དེའི་དོན་འབྲེལ་བ་སྔ་མ་གཉིས་དང་
འཆད་ཚུལ་གཅིག་པས། དང་པོ་ནི། གྲངས་ཅན་པས་འདུས་བྱས་སྐད་ཅིག་གིས་འཇིག་་་
པའི་ངང་ཅན་རྣམས་ལ་ལས་དང་འབྲས་བུའི་འབྲེལ་བ་མེད་པར་བལྟས་ནས་བདག་རྟག་
པ་ཡོད་ཅེས་ཀྱང་བཏགས་སོ། །རྒྱང་འཕེན་པ་ལ་སོཊ་པས། ཅི་ཙམ་དབང་པོའི་སྤྱོད་ཡུལ་བ། །
སྐྱེས་བུ་དེ་ཙམ་ཉིད་དུ་ཟད། །ཅེས་སྨྲས་ནས་སྐྱེ་བ་སྔ་ཕྱིར་འགྲོ་འོང་བྱེད་པའི་བདག་མེད་
དོ་ཞེས་ཀྱང་བཏཊ་སོ། །ཞེས་པ་ནི་རྐང་པ་དང་པོ་གཉིས་ཀྱི་དོན་མུ་སྟེཊ་པའི་འདོད་པ་་་
བརྗོད་པ་ཡིན་ལ། རྐང་པ་ཕྱི་མ་གཉིས་ཀྱིས་སངས་རྒྱས་ཀྱི་གསུང་རབ་ལས་བཤད་ཚུལ་་་
སྟོན་པ་ཡིན་ཏེ། སངས་རྒྱས་ཀྱིས་གདུལ་བྱ་བློ་མཆོག་ཏུ་གྱུར་བ་རྣམས་ལ། བདག་དང་་་་
བདག་མེད་གཉིས་ཀ་རང་བཞིན་གྱིས་མེད་ཅེས་བསྟན་པ་ཡིན་ནོ། །དེས་ན་ཁྱེད་ཀྱིས་རྩ་་་
ཤེས་ལས། བདག་གོ་ཞེས་ཀྱང་བཏགས་གྱུར་ཅིང་། །ཞེས་སོགས་དང་། བཞི་བརྒྱ་པ་ལས།
བསོད་ནམས་མིན་པ་དང་པོ་ཟློག །ཅེས་སོགས་ཀྱིས་ཀླུ་སྒྲུབ་ཡབ་སྲས་བཞེད་པའི་འཁོར་་་
ལོ་གསུམ་གྱི་རྣམ་གཞག་བསྟན་ཅིང་། ཁྱད་པར་རྐང་པ་ཕྱི་མ་གཉིས་ཀྱིས་རང་བཞིན་མེད་
པ་ཡང་དགག་བྱར་བཤད་ནས། ཡོད་མིན་མེད་མིན་སྒོམ་ཚུལ་བསྟན་པ་ཡིན་ནོ། །ཞེས་ཟེར་
བ་ནི། འགྲེལ་བྱེད་རྣམས་ཁྱད་དུ་བསད་ནས་བླུན་པོ་རྣམས་མགོ་སྐོར་བའི་ཆེད་དུ་བརྫུན་
ཆེན་པོ་ལབས་པ་ཡིན་ཏེ། དེ་ཡང་འགྲེལ་པ་གསུམ་གར། བདག་གོ་ཞེས་ཀྱང་བཏགས་གྱུར་
ཅིང་། །ཞེས་སོགས་ཀྱི་དོན་འཆད་པ་ན། སངས་རྒྱས་ཀྱིས་འདུལ་བྱ་གདུལ་བའི་རིམ་པ་་་་
བསྟན་པའི་བཤད་ཚུལ་གཅིག་དང༌། རྐང་པ་དང་པོ་གཉིས་ཀྱིས་ཕྱི་རོལ་བའི་འདོད་པ་
བརྗོད་ནས། རྐང་པ་ཕྱི་མ་གཉིས་སངས་རྒྱས་ཀྱི་བཞེད་པ་སྟོན་པ་ལ་སྦྱོར་བའི་ཚུལ་གཉིས་
བཤད་ཅིང་། བཤད་ཚུལ་ཕྱི་མ་ལྟར་ན། ཀླུ་སྒྲུབ་ཀྱི་ལུཊ་ཀྱི་འཁོར་ལོ་གསུམ་གྱི་རྣམ་གཞག་
327



སྟོན་པ་ལ་སྦྱོར་བ་ཁེགས་ཤིང་། བཤད་ཚུལ་ལྟར་ན་ཁྱེད་ཀྱིས་ལྟ་བའི་འཇོག་ཚུལ་བཀག་པ་
ཡིན་ཏེ། དེ་ཡང་ཐ་མ་ཀུན་ཟློག་གི་སྐབས་སུ་ཤེས་རབ་སྒྲོན་མེར། དོན་དམ་པ་བདག་དང་
བདག་མེད་པ་འགའ་ཡང་མེད་པར་བསྟན་པ་མཛད་པས། ཞེས་གནས་ལུཊ་མཐར་ཐུག་་་
བསྒོམ་པའི་ཚེ། བདག་དང་བདག་མེད་ཐམས་ཅད་དོན་མེད་པར་བསྒོམ་དགོས་ཞེས་་་་་་
བཤད། ཚིག་གསལ་དུ་རིན་ཆེན་འཕྲེང་བ་དྲངས་ནས་བདག་དང་བདག་མེད་གཉིས་ཀ་་་
ཡང་དག་པར་གྲུབ་པ་མེད་པར་བསྒོམ་དགོས་ཞེས་བཤད། བཞི་བརྒྱ་པའི་འགྲེལ་པར་་་་་
དངོས་པོ་ཐམས་ཅད་རང་བཞིན་མེད་པར་བསྒོམ་དགོས་ཞེས་བཤད་འདུག་པ། ཀླུ་སྒྲུབ་་་
ཡབ་སྲས་ཀྱི་གཞུང་དང་འགྲེལ་པ་དྲི་མ་མེད་པ་རྣམས་སོར་བཞག་ནས། རྗེ་ཙོང་ཁ་པས་ཇི་
ལྟར་བཤད་པ་ལས་གཞན་དུ་འདའ་བར་མི་ནུས་པས། ཆོས་རྗེ་ས་སྐྱ་པཎྜི་ཏས་བཤད་པ་་་
ལྟར། ལན་གྱིས་ཟློག་པར་མི་ནུས་ན། །དེ་ཡི་རྗེས་འབྲང་དམ་པའི་ལུཊ། །ཞེས་གསུངས་པ་་
ལྟར་མཛད་ན་མི་ལེགས་སམ། གཞན་ཡང་། ཤེས་བྱ་ཆོས་ཅན། ཡུམ་རྒྱས་འབྲིང་བསྡུས་་་་
གསུམ་ལས་དོན་དམ་བདེན་པ་བདེན་གྲུབ་ཏུ་བསྟན་པར་ཐལ། འཁོར་ལོ་བར་པར་དོན་་
དམ་བདེན་པ་བདེན་གྲུབ་ཏུ་བསྟན་པ་གང་ཞིག ཡུམ་རྒྱས་འབྲིང་བསྡུས་གསུམ་འཁོར་ལོ་
བར་པ་ཡིན་པ་མགོན་པོ་ཀླུ་སྒྲུབ་ཀྱི་དགོངས་པ་ཡིན་པའི་ཕྱིར། རྟཊ་དང་པོ་དངོས་འགལ།
གཉིས་པ་མ་གྲུབ་ན། ཀླུ་སྒྲུབ་ཀྱི་ལུཊ་ཀྱི་འཁོར་ལོ་བར་པའི་མཚན་གཞི་མེད་པར་འགྱུར་རོ། །
གཞན་ཡང་འཁོར་ལོ་དང་པོར་ཀུན་རྫོབ་ཐམས་ཅད་བདེན་གྲུབ་ཏུ་བསྟན་ཅེས་ཟེར་བ་ནི་
ཡིད་ལ་གང་དྲན་བྲིས་པ་སྟེ། འོ་ན་ཀུན་རྫོབ་ཐམས་ཅད་བདེན་གྲུབ་ཏུ་ཁས་ལེན་པའི་་་་
འཁོར་ལོ་དང་པོའི་ཆེད་དུ་བྱ་བའི་གདུལ་བྱ་ཡོད་པར་ཐལ། དམ་བཅའ་དེའི་ཕྱིར། འདོད་
མི་ནུས་ཏེ། དེ་འདྲའི་བྱེ་བྲག་སྨྲ་བ་ཡང་མེད། མདོ་སྡེ་པ་ཡང་མེད། སེམས་ཙམ་པ་ཡང་མེད།
དབུ་མ་པ་ཡང་མེད་པའི་ཕྱིར། དང་པོ་གྲུབ་སྟེ། བྱེ་བྲག་ཏུ་སྨྲ་བས་བུམ་པ་དང་ཆུ་ལ་སོགས་
པ་ཀུན་རྫོབ་ཏུ་ཡོད་ཀྱི་དོན་དམ་དུ་མེད་པར་འདོད་པའི་ཕྱིར་ཏེ། མཛོད་ལས། གང་ལ་་་་
བཅོམ་དང་བློ་ཡིས་གཞན། །བསལ་ན་དེ་བློ་མི་འཇུག་པ། །བུམ་ཆུ་བཞིན་དུ་ཀུན་རྫོབ་ཏུ། །
ཡོད་དེ་དོན་དམ་ཡོད་གཞན་ནོ། །ཞེས་གསུངས་པའི་ཕྱིར། རྟགས་གཉིས་པ་གྲུབ་སྟེ། མདོ་
328



སྡེ་པས་སྤྱི་མཚན་ཐམས་ཅད་ཀུན་རྫོབ་ཏུ་ཡོད་ཀྱང་དོན་དམ་པར་མེད་པར་འདོད་པའི་་
ཕྱིར། རྣམ་འགྲེལ་ལས་མདོ་སྡེ་པའི་འདོད་པ་བརྗོད་པའི་ཚེ། གཞན་ནི་ཀུན་རྫོབ་ཡོད་པ་སྟེ། །
དེ་དག་རང་སྤྱིའི་མཚན་ཉིད་བཤད། །ཅེས་གསུངས་པའི་ཕྱིར། རྟཊ་གསུམ་པ་གྲུབ་པ་སྟེ། །
སེམས་ཙམ་པས་ཀུན་བརྟགས་རྣམས་ཀུན་རྫོབ་བདེན་པར་འདོད་ཀྱང་བདེན་མེད་དུ་་་་
འདོད་པའི་ཕྱིར། རྟགས་བཞི་པ་གྲུབ་སྟེ། བདེན་གྲུབ་ཁས་ལེན་པའི་དབུ་མ་པ་མེད་པའི་
ཕྱིར། གཞན་ཡང་། ཁྱེད་རྣམས་ཀྱི་ཕྱོགས་ལ་ཧྭ་ཤང་སྤྱོད་པ་འཁྲུལ་ཡང་ལྟ་བ་མ་འཁྲུལ། དེ་
ཕྱིར་ཧྭ་ཤང་གི་ལུགས་ཀྱི་ལྟ་བ་ཅི་ཡང་ཡིད་ལ་མི་བྱེད་པ་འདི་ཀ་སྒོམ་རྒྱུའི་ལྟ་བ་མ་ནོར་པ་
ཡིན་ཞེས་ཟེར་བ་མང་དུ་སྣང་མོད། འདི་ནི་སངས་རྒྱས་ཀྱི་བསྟན་པ་ལ་བདུད་ཀྱིས་བར་་་་
ཆད་རྩོམ་པའི་ཚིག་ངན་ཡིན་ཏེ། སྤྲུལ་པའི་ཆོས་རྒྱལ་ཁྲི་སྲོང་ལྡེ་བཙན་གྱིས། ངའི་ཡུལ་་་་
འདིར་ལྟ་བ་ཀླུ་སྒྲུབ་ཀྱི་ལུགས་སུ་གྱིས། ཧྭ་ཤང་གི་ལྟ་བ་འཛིན་པ་བྱུང་ན་ཆད་པས་གཅོད་
དོ་ཞེས་བཀའ་ཁྲིམས་བཅས་པ་ཡང་མ་ཐོས་པར་ཟད་དོ། །དེས་ན་སློབ་དཔོཊ་ཀ་མཱ་ལ་ཤཱི་
ལས་ཧྭ་ཤང་བཀག་པ་ཡང་། སྤྱོད་ཕྱོགས་ལ་སྐུར་པ་བཏབ་པ་འགོག་པར་མ་ཟད། ལྟ་བའི་
འདོད་ཚུལ་གཙོ་བོར་བཀག་པ་ཡིན་ཏེ། དེ་ཡང་ཧྭ་ཤང་གིས་མདོ་སྡེ་དགོངས་འགྲེལ་དུ་སོ་
སོར་རྟོག་པའི་ཤེས་རབ་དཔྱད་སྒོམ་དུ་གསུངས་པ་མཐོང་ནས་འདི་སངས་རྒྱས་ཀྱི་བཀའ་
མ་ཡིན་ཞེས་རྡོག་པས་དྲིལ་བ་ན། སློབ་དཔོན་ཀ་མཱ་ལ་ཤཱི་ལས་ཏིང་ངེ་འཛིན་རྒྱལ་པོ་ལས།
གལ་ཏེ་ཆོས་ལ་བདག་མེད་སོ་སོར་རྟོག །སོ་སོར་དེ་བརྟགས་གལ་ཏེ་སྒོམ་པ་ནི། །དེ་ནི་མྱ་་
ངན་འདས་ཐོབ་འབྲས་བུའི་རྒྱུ། །རྒྱུ་གཞན་གང་ཡིན་དེས་ནི་ཞི་མི་འགྱུར། །ཞེས་སོགས་ཀྱི་
མདོ་མང་པོ་དྲངས་ནས་ཅི་ཡང་ཡིད་ལ་མི་བྱེད་པ་གནས་ལུགས་མཐར་ཐུག་སྒོམ་པར་་་་་
འདོད་པའི་ལོག་རྟོག་གི་ཐ་ཆད་དེ་འགོག་པར་མཛད་ཅིང་། ཁྱད་པར་སྒོམ་རིམ་གསུམ་པ་
ལས། གང་དག་ཅི་ཡང་མི་སེམས་ཅི་ཡང་མི་བྱེད་པ་དེ་དག་ནི། འཁོར་བ་ལས་ཡོངས་སུ་་་
ཐར་བར་འགྱུར་རོ། །དེ་ལྟ་བས་ན་ཅི་ཡང་མི་བསམ་མོ། །སྦྱིན་པ་ལ་སོགས་པ་དགེ་བ་སྤྱད་
པར་ཡང་མི་བྱའོ། །སྦྱིན་པ་ལ་སོགས་པའི་སྤྱོད་པ་ནི་སྐྱེ་པོ་བླུན་པོའི་དབང་དུ་མཛད་ནས་
བསྟན་པ་ཁོ་ན་ཡིན་ནོ་སྙམ་དུ་སེམས་ཤིང་། ཞེས་ཧྭ་ཤང་གི་འདོད་པ་བརྗོད་ནས། དེ་་་་་
329



འགོག་པ་ན་དེ་ཉིད་ལས། དེ་སྐད་ཀྱང་སྨྲ་བ་དེས་ནི་ཐེག་པ་ཆེན་པོ་མཐའ་དག་སྤངས་པ་
ཡིན་ནོ། །ཐེག་པ་ཐམས་ཅད་ཀྱི་རྩ་བ་ནི་ཐེག་པ་ཆེན་པོ་ཡིན་པས། དེ་སྤངས་ན་ཐེག་པ་་་་
ཐམས་ཅད་སྤངས་པར་འགྱུར་རོ། །འདི་ལྟར་ཅི་ཡང་མི་བསམ་མོ་ཞེས་སྨྲ་ན་ནི་ཡང་དག་་
པའི་སོ་སོར་རྟོག་པའི་མཚན་ཉིད་ཀྱི་ཤེས་རབ་སྤངས་པར་འགྱུར་རོ། །ཡང་དག་པའི་ཡེ་་་
ཤེས་ཀྱི་རྩ་བ་ནི་སོ་སོར་རྟོག་པ་ཡིན་པས། དེ་སྤངས་ན་རྩ་བ་བཅད་པའི་ཕྱིར། འཇིག་རྟེན་
ལས་འདས་པའི་ཤེས་རབ་སྤངས་པར་འགྱུར་རོ། །འདི་ལྟར་ཅི་ཡང་མི་བསམ་མོ་ཞེས་སྨྲས་
ན་ནི་ཡང་དག་པའི་སོ་སོར་རྟོག་པའི་མཚན་ཉིད་ཀྱི་ཤེས་རབ་སྤངས་པར་འགྱུར་རོ། །ཡང་
དག་པའི་ཡེ་ཤེས་ཀྱི་རྩ་བ་ནི་སོ་སོར་རྟོག་པ་ཡིན་པ་ལ་སོགས་པ་སྤྱད་པར་མི་བྱའོ་ཞེས་་་་
སྨྲས་པས་ཀྱང་སྦྱིན་པ་ལ་སོགས་པ་ཐབས་ཤིན་ཏུ་ཟུར་ཕྱིན་པར་སྤངས་པ་ཡིན་ནོ། །
མདོར་ན་འདི་ལྟ་སྟེ་ཤེས་རབ་དང་ཐབས་ནི་ཐེག་པ་ཆེན་པོའོ། །དེ་སྐད་འཕགས་
པ་ག་ཡ་གོ་རི་ལས་ཀྱང་གསུངས་ཏེ། བྱང་ཆུབ་སེམས་དཔའ་རྣམས་ཀྱི་ལམ་ནི་མདོར་བསྡུ་
ན་འདི་གཉིས་ཏེ། གཉིས་གང་ཞེ་ན། འདི་ལྟ་སྟེ། ཐབས་དང་ཤེས་རབ་བོ། །འཕགས་པ་དེ་
བཞིན་གཤེགས་པའི་གསང་བ་བསྟན་པ་ལས་ཀྱང་བཀའ་སྩལ་ཏེ། ཐབས་དང་ཤེས་རབ་་་
འདི་གཉིས་ཀྱིས་བྱང་ཆུབ་སེམས་དཔའི་ལམ་ཐམས་ཅད་བསྡུས་པར་འགྱུར་རོ། །ཞེས་་་་་
འབྱུང་ངོ༌། །དེ་ཕྱིར་ཐེག་པ་ཆེན་པོ་སྤོང་བ་ནི་ལས་ཀྱི་སྒྲིབ་པ་ཆེན་པོར་འགྱུར་རོ། །དེ་ལྟ་་
བས་ཐེག་པ་ཆེན་པོ་སྤོང་བ། ཐོས་པ་ཉུང་བ། བདག་གི་ལྟ་བ་མཆོག་ཏུ་འཛིན་པ། སྐྱེ་བོ་་་་
མཁས་པ་ལ་བསྙེན་པར་མ་བྱས་པ། དེ་བཞིན་གཤེགས་པའི་གསུང་རབ་ཀྱི་ཚུལ་མ་རྟོགས་
པ། བདག་ཕུང་བར་བྱས་པས་གཞན་ཡང་ཕུང་བར་བྱེད་པ། རིགས་པ་དང་ལུང་དང་་་་
འགལ་བའི་དུག་གིས་བཏབ་པའི་ཚིག་ནི་མཁས་པ་བདག་ལ་ལེགས་སུ་འདོད་པས་ཟས་་་
དུག་ཅན་བཞིན་དུ་རྒྱང་རིང་དུ་ཡོངས་སུ་སྤང་བར་བྱའོ། །ཞེས་ཧྭ་ཤང་དང་ཁྱེད་གཉིས་ལ་
ལྟ་བའི་སྒོམ་ཚུལ་ལ་སློབ་དཔོན་ཀ་མ་ལ་ཤཱི་ལས་བདག་ཕུང་གཞན་ཕུང་གི་ལྟ་བ་ཞེས་་་་་
གསུངས་པ་དེ་གཟིགས་ཨེ་བྱུང༌། མདོར་ན་སྒོམ་རིམ་གསུམ་པ་འདི་ལ་ཞིབ་ཏུ་བལྟས་ལ་་་
ཕྱིན་ཆད་ལམ་ནོར་བ་ལས་ལྡོག་ཤེས་བྱས་ན་མི་ལེགས་སམ། འོ་ན་མདོ་ལས་མ་མཐོང་བ་
330



ནི་མཐོང་བ་དམ་པའོ། །ཞེས་གསུངས་པ་མི་འཐད་པར་ཐལ། གང་ལ་ཡང་མི་ལྟ་བ་ལྟ་བའི་
མཆོག་ཡིན་པ་སོགས་ཁྱེད་ཀྱིས་འགོག་རིགས་པའི་ཕྱིར། ཞེས་ཟེར་ན། འདི་ལ་དྲི་བ་ལྷག་་་
བསམ་རབ་དཀར་ལས། འོ་ན་གང་ཡང་ཡིད་ལ་མི་བྱེད་ཅིང་མི་སྒོམ་པ་དེ་ཀ་སྒོམ་པའི་་་་
མཆོག་ཡིན། གང་ལ་ཡང་མི་ལྟ་བ་དེ་ཀ་ལྟ་བའི་མཆོག་ཡིན། གང་ལ་ཡང་མི་སྤྱོད་པ་དེ་ཀ་
སྤྱོད་པའི་མཆོག་ཡིན་སྙམ་ན་ནི། དེ་འདྲ་སྨྲ་བ་དེ་ཉམས་རྟོགས་བཟང་བཟང་འདྲ་བ་ཞིག་
འདུག་སྟེ། ཞེས་སོགས་ཀྱི་ཐུགས་ཁྲེལ་བའི་བཀའ་བཀྱོན་མཛད་ནས། འོ་ན་ཅི་ཡང་མི་་་་་
མཐོང་བ་དེ་ཀ་མཐོང་བའི་མཆོག་དང་། གང་ལ་ཡང་མི་ལྟ་བ་དེ་ཀ་ལྟ་བའི་མཆོག་ཏུ་རྒྱལ་
བས་གསུང་འདུག་པ་ཅི་ཡིན་སྙམ་ན། དེའི་དགོངས་པ་ནི་ཤིན་ཏུ་ཟབ་པར་ཡོད་པ་དོན་དུ་
གཉེར་ཞིང་གཟུ་བོར་གནས་ན་སྔར་གྱི་རྩིང་པོ་དེ་རྣམས་མ་ཡིན་གྱི། ཕ་བླ་མ་མཁས་པའི་་
མན་ངག་ཁུངས་མ་ཁོ་བོས་འབོགས་པར་འདོད་དེ། རེ་ཞིག་དུས་ལ་མ་གནང་བས། ཞེས་་
གསུངས་ནས་སྐབས་འདིར་གསལ་བར་མ་བཤད་ལ། འོན་ཀྱང་རྗེའི་གསུང་རབ་གཞན་ལ་
བརྟེན་ནས། ཁོ་བོས་ཅུང་ཟད་བཤད་པར་བྱ་སྟེ། དེའི་དོན་ནི། ཕུང་སོགས་ཀྱི་གནས་ལུཊ་
མངོན་སུམ་དུ་གཟིཊ་པའི་མཉམ་བཞག་གི་གཟིགས་ངོར། ཕུང་སོགས་མེད་པའམ་ཕུང་་་་
སོགས་མ་མཐོང་བ་དེ་ཀ་ཕུང་སོགས་ཀྱི་གནས་ལུགས་མཐོང་བའམ་རྟོགས་པའི་དོན་དུ་
འཇོག་གོ་ཞེས་པའི་དོན་ནོ། །དེ་ལྟར་མ་ཡིན་པར་ཁྱེད་འདོད་པ་ལྟར་ན། རིགས་པ་འདི་ལ་
ལན་ཐོབ་ཅིག ཤེས་བྱ་ཆོས་ཅན། ཆོས་ཐམས་ཅད་བརྟགས་ཤིང་དཔྱད་པའི་ཚེ་ན་མེད་་་་་
པར་སྒོམ་པ་དེ་ཤེར་ཕྱིན་གྱི་དོན་སྒོམ་པ་མ་ཡིན་པར་ཐལ། ཤེར་ཕྱིན་གྱི་དོན་སྒོམ་པ་ལ་ཅི་
ཡང་ཡིད་ལ་མི་བྱེད་པའི་སྤྲོས་བྲལ་དེ་སྒོམ་དགོས་པའི་ཕྱིར། རྟཊ་དངོས། འདོད་ན། མདོ་
སྡུད་པ་ལས། གང་ཚེ་འདུས་བྱས་འདུས་མ་བྱས་དང་དཀར་ནག་ཆོས། །ཤེས་རབ་རྣམ་པར་
བཤིག་ན་རྡུལ་ཙམ་མི་དམིགས་ཚེ། །འཇིག་རྟེན་དག་ན་ཤེས་རབ་ཕ་རོལ་ཕྱིན་གྲངས་འགྲོ།།
ཞེས་གསུངས་པ་མི་འཐད་པར་ཐལ་ལོ། །གཞན་ཡང་། ཀླུ་སྒྲུབ་ཀྱི་དབུ་མ་རྟེན་འབྲེལ་སྙིང་
པོ་དང་། རྗེ་བཙུན་བྱམས་པའི་མངོན་རྟོཊ་རྒྱན་དང་། རྒྱུད་བླ་མ་རྣམས་སུ། འདི་ལ་གསལ་
བྱ་ཅི་ཡང་མེད། །གཞག་པར་བྱ་བ་ཅུང་ཟད་མེད། །ཡང་དག་ཉིད་ལ་ཡང་དག་ལྟ། །ཞེས་་་
331



པས་ལམ་གྱི་དབུ་མ་དེ་ཆོས་རྣམས་ཀྱི་གནས་ལུཊ་ལ་ཡང་དག་པར་ལྟ་བ་ཞིག་དགོས་ཞེས་
བཤད་འདུག་པ། འཕགས་མཆོག་ཀླུ་སྒྲུབ་དང་མགོན་པོ་བྱམས་པའི་གསུང་ཐམས་ཅད་་་་་
རྡོག་པས་བརྫིས་ཏེ། གངས་རིའི་ཁྲོད་ཀྱི་ཤིང་རྟ་ཆེན་པོ་རྗེ་ཙོང་ཁ་པ་ལ་ངན་སྨྲས་ཀྱིས་་་
ཉིན་མཚན་འདའ་བར་བྱེད་པ་ཁྱོད་ནི་འཇིག་རྟེན་ཕྱི་མ་བློས་བཏང་བ་ཞིག་གོ། ། །
གཉིས་པ་འཕྲོས་དོན་གཞན་ཡང་དགག་པ་ནི། དེ་ལ་ཁྱེད་ཀྱིས་ཆོས་ཐམས་ཅད་
ཡོད་མིན་དུ་མདོ་དང་བསྟན་བཅོས་རྣམས་ལས་གསལ་བར་བསྟན་པ་ཡིན་ཏེ། མདོ་སྡུད་་
པ་ལས། ཡོད་དང་མེད་པ་འདི་གཉིས་མེད་པའི་ཆོས་ཡིན་ཏེ། ཞེས་དང༌། གང་ཞིག་ཡོད་པ་
མ་ཡིན་དེ་ནི་མེད་ཅེས་བྱ། །བྱིས་པ་རྣམས་ནི་དེ་བཏཊ་ཞེས་དང་། རིན་ཆེན་འཕྲེང་བ་ལས།
གལ་ཏེ་ཡོད་པ་སུན་ཕྱུང་བས། །དོན་གྱི་དེ་ནི་མེད་པར་ཀླན། །དེ་བཞིན་མེད་པ་སུན་ཕྱུང་
བས། །ཡོད་པར་ཅི་ཡི་ཕྱིར་མི་ཀླན། །ཞེས་གཞན་གྱི་འདོད་པ་བརྗོད་ནས། དེ་འགོག་པ་ན།
རིན་ཆེན་འཕྲེང་བ་ལས། འཇིག་རྟེན་གྲངས་ཅན་འུག་ཕྲུག་དང་། །གོས་མེད་བཅས་ལ་གལ་
ཏེ་ཞིག །ཡོད་མེད་འདས་པར་སྨྲ་བ་དྲིས། །ཞེས་དངོས་སྨྲ་བ་གཞིར་བཅས་ལ་སྐབས་འགའ་
ཞིག་ཏུ་ཡོད་པ་བཀག་ན་མེད་པར་ཁས་ལེན་དགོས་པར་བཤད་པ་ཡིན་གྱི། ངོ་བོ་ཉིད་མེད་
པར་སྨྲ་བའི་རང་ལུཊ་ནི། དེ་ཉིད་ལས། དེ་ཕྱིར་སངས་རྒྱས་རྣམས་ཀྱིས་ནི། །བསྟན་པ་འཆི་
མེད་ཡོད་མེད་ལས། །འདས་པ་ཟབ་མོ་ཞེས་བཤད་པ། །ཆོས་ཀྱི་ཁུད་པ་ཡིན་ཞེས་བྱ། །ཞེས་
སོགས་ཡོད་མེད་ཀྱི་མཐའ་གཉིས་ཀ་འགོག་པའི་ཚུལ་རྒྱ་ཆེར་བཤད་པའི་ཕྱིར། ཞེས་པ་
དང་། ཤེས་རབ་སྒྲོན་མེ་ལས། ངོ་བོ་ཉིད་ཡོད་པ་དགག་པ་བྱས་པར་ཟད་ཀྱི། དངོས་པོ་་་་
མེད་པ་ཉིད་དུ་མ་སྨྲས་ཏེ། ཇི་སྐད་དུ་འཇིག་རྟེན་གདགས་པ་ལས། འདིར་ནི་ཡོད་ཉིད་་་་
འགོག་པ་སྟེ། །མེད་ཉིད་ཡོངས་སུ་འཛིན་པ་ཡིན། །ནག་པོ་མིན་ཞེས་སྨྲས་པ་ན། །དཀར་པོ་
ཡིན་ཞེས་མ་བརྗོད་བཞིན། །ཞེས་བཤད་དོ། །ཞེས་འབྱུང་བ་དང་། རྟོག་གེ་འབར་བ་ལས། །
ས་ལ་སོགས་པ་དོན་དམ་པར་འབྱུང་བའི་ངོ་བོ་ཉིད་མ་ཡིན་པ་ཙམ་ཞིག་བྱེད་པར་ཟད་ཀྱི།
གཞན་གྱི་ངོ་བོ་དང་དངོས་པོ་མེད་པའི་ངོ་བོ་ཉིད་ཡིན་པ་མི་སྒྲུབ་སྟེ། ཞེས་གསུངས་པའི་་
ཕྱིར་དང་། ཚིག་གསལ་ལས་ཁོ་བོ་ཅག་ནི་འདི་མེད་པ་དང་ཡོད་པར་མི་སྒྲུབ་ཀྱི། གཞན་་་
332



གྱིས་ཡོད་པར་བཏགས་པ་དང་མེད་པར་བཏགས་པ་འགོག་སྟེ། མཐའ་གཉིས་བསལ་ནས་
དབུ་མའི་ལམ་སྒྲུབ་པར་འདོད་པའི་ཕྱིར། ཞེས་གསུངས་པའི་ཕྱིར། ཞེས་ཟེར་བ་འདུག་པ་
འདི་ནི། ལུང་དོན་ཕྱིན་ཅི་ལོག་ཏུ་བཟུང་བའི་ཉེས་པ་ཡིན་པས། ཁོ་བོས་ལུང་དོན་རྣམས་
རིམ་པ་བཞིན་དུ་བཤད་པར་བྱ་སྟེ། དེ་ཡང་མདོ་སྡུད་པའི་དོན་ནི། ཆོས་གང་ཞིག་བདེན་
པར་དམིགས་པ་དེ་ནི་དོན་དམ་པར་ཡོད་པ་མ་ཡིན་ལ། དོན་དམ་པར་ཡོད་པ་མ་ཡིན་པ་
དེ་ནི་གནས་ལུགས་ཡིན་པས་ཡོད་པ་ཡིན་ལ། དེ་ནི་དགག་བྱ་བཀག་པ་ལ་བལྟོས་ནས་མེད་
ཅེས་བརྗོད་པ་ཡིན་པའི་ཕྱིར། བྱིས་པས་བཏགས་ཞེས་པ་ཡང་། དེ་བྱིས་པས་བཏགས་པ་
ལྟར་མེད་ཅེས་པའི་དོན་ནོ། །ལུང་གཉིས་པའི་དོན་ཡང་། བྱིས་པ་ཁ་ཅིག་གིས་ཆོས་ཐམས་
ཅད་དོན་དམ་པར་ཡོད་ཅེས་པ་དང་། གཅིག་གིས་ཐ་སྙད་དུ་ཡང་མེད་ཅེས་པའི་སྐུར་བ་
འདེབས་པའི་མཐའ་གཉིས་ཀ་ཡང་མེད་པ་མིན་ཏེ། དོན་དམ་པར་ཡོད་པ་ཡང་མེད། ཐ་་
སྙད་དུ་མེད་པ་ཡང་མེད་ཅེས་པའི་དོན་ཡིན་པས་བྱེད་འདོད་པའི་ཡོད་མིན་མེད་མིན་ལ་
གནོད་བྱེད་ཡིན་གྱི་སྒྲུབ་བྱེད་མིན་ནོ། །རིན་ཆེན་འཕྲེང་བའི་ལུང་སྔ་མའི་དོན་ནི། ཁོ་ན་རེ།
ངོ་བོ་ཉིད་མེད་པར་སྨྲ་བ་ཁྱེད་ཀྱིས་ཆོས་ཐམས་ཅད་རང་བཞིན་གྱིས་ཡོད་པ་འགོག་ན། འོ་
ན་ཁྱེད་ཀྱི་ལུགས་ལ་ཆོས་ཐམས་ཅད་མེད་པར་ཁས་ལེན་རིགས་པར་ཐལ། ཆོས་ཐམས་་་་
ཅད་རང་བཞིན་གྱིས་ཡོད་པ་འགོག་རིགས་པའི་ཕྱིར། འདོད་ན། ངོ་བོ་ཉིད་མེད་པར་སྨྲ་བ་
ཁྱེད་མེད་པ་བ་ཡིན་པར་ཐལ། འདོད་པའི་ཕྱིར། ཞེས་པ་རྐང་པ་དང་པོ་གཉིས་ཀྱི་དོན་་་་
དང༌། དེ་འགོ་མཚུངས་ཀྱིས་འགོག་པ་ལ་རྐང་པ་ཕྱི་མ་གཉིས་གསུངས། དེའི་དོན་ནི། འོ་ན་
ངོ་བོ་ཉིད་མེད་པར་སྨྲ་བ་ཡོད་པ་བ་ཡིན་པར་ཐལ། རྒྱུ་འབྲས་ལ་སོགས་པ་མེད་པ་སུན་
ཕྱུང་བའི་ཕྱིར། ཞེས་པའོ། །རིན་ཆེན་འཕྲེང་བའི་ལུང་ཕྱི་མ་རྣམས་ཀྱི་དོན་ནི། སངས་རྒྱས་
རྣམས་ཀྱི་བསྟན་པ་འཆི་མེད་བདུད་རྩིའི་གོ་འཕང་མྱ་ངན་ལས་འདས་པ་སྟེར་བའི་ལམ་་
གྱི་དམིགས་པ་ཡོད་མེད་ཀྱི་མཐའ་ལས་འདས་པ་སྤྲོས་པའི་མཐའ་ཐམས་ཅད་དང་བྲལ་བ་
ཟབ་མོ་ཞེས་བཤད་པ་དེ་ཉིད་སངས་རྒྱས་ཀྱི་ཆོས་ཀྱི་ཁུད་པ་སྟེ་སངས་རྒྱས་ཀྱི་གསུང་རབ་
ཁོ་ནའི་ཁྱད་ཆོས་ཐུན་མོང་མིན་པར་ཤེས་པར་གྱིས་ཤིག་སྟེ་བྱ་རིགས་ཏེ། འདི་ལས་གཞན་
333



ལ་ཐུན་མོང་མིན་པའི་ཆོས་སྤྲོས་པའི་མཐའ་ཐམས་ཅད་དང་བྲལ་བའི་དོན་ཤེས་པ་དེ་་་་
མེད་པ་དེའི་ཕྱིར། དེའི་རྒྱུ་མཚན་རང་སྡེ་གང་ཟག་དང་ཕུང་པོ་རྫས་སུ་ཡོད་པར་སྨྲ་བ་ཁ་
ཅིག་དང་། དྲང་སྲོང་སེར་སྐྱ་ཤེས་བྱ་ཐམས་ཅད་ཉི་ཤུ་རྩ་ལྔར་གྲངས་ངེས་པར་སྨྲ་བའི་་་
རྗེས་སུ་འབྲང་བའི་གྲངས་ཅན་པ་དང་། དབང་ཕྱུག་ཆེན་པོའི་སྤྲུལ་པར་བཏགས་ནས་་་
འུག་པ་བའི་སློབ་མར་ཁས་ལེན་པས་འུག་ཕྲུག་པ་རིག་པ་ཅན་པ་དང་། བྱེ་བྲག་པ་ཤེས་བྱ་
ཐམས་ཅད་ཚིག་གི་དོན་དྲུག་ཏུ་འདུས་པར་སྨྲ་བ་དང་། གོས་མེད་གཅེར་བུ་པ་གཟུང་་་་
འཛིན་གཉིས་སྟོང་གི་ཤེས་པ་རྟག་དངོས་སུ་སྨྲ་བ་དང་བཅས་པའི་ཕྱི་རོལ་པ་རྣམས་ལ། །
གལ་ཏེ་ཞིག་པ་རང་བཞིན་གྱིས་ཡོད་པ་ལས་འདས་པ་དང་། ཐ་སྙད་དུ་མེད་པ་ལས་་་་
འདས་པ་རྟེན་འབྱུང་སྤྲོས་པའི་མཐའ་དང་བྲལ་བ་སྨྲ་ན་དྲིས་དང་ཅུང་ཟད་ཀྱང་སྨྲ་རུ་མི་
འོང་སྟེ། ཕྱི་རོལ་པ་རྣམས་རང་བཞིན་ཡོད་མེད་ཀྱི་དོན་ལ་རྨོངས་པའི་ཕྱིར། ཞེས་པའི་དོན་
ནོ། །དེ་ལྟ་མིན་པར་ཡོད་མིན་མེད་མིན་གྱི་དོན་ཙམ་དྲིས་ན་མུ་སྟེགས་པ་རྣམས་ལ་རྒྱས་་་
པར་སྨྲ་རྒྱུ་ཡོད་དེ། དེ་ཡང་བཅོམ་ལྡན་འདས་ཀྱིས་མུ་སྟེགས་ཀྱི་སྟོན་པ་དྲུག་ལ། ཤེས་ལྡན་
ཁྱེད་ཀྱི་ཆོས་ཀྱི་ཚུལ་ནི་གང་ཡིན། སློབ་མ་ལ་ཕན་པ་ནི་གང་ཡིན་ཞེས་དྲིས་པའི་ཚེ། བདག་
དང་འཇིག་རྟེན་ཡོད་དམ་ཞེས་འདྲི་ན། ཡོད་ཅེས་ལན་གདབ་པར་བྱའོ། །བདག་དང་་་་
འཇིག་རྟེན་ཡོད་པ་མིན་ནམ་ཞེས་འདྲི་ན། ཡོད་པ་མིན་ཞེས་སྨྲ་བར་བྱའོ། །མེད་པ་མིན་་་་
ནམ་ཞེས་འདྲི་ན་མེད་པ་མིན་ཞེས་ལན་གདབ་པར་བྱའོ། །ཞེས་སོགས་ཕྱིན་ཅི་ལོག་གི་ལན་
སྟོན་པར་གཟིགས་པ་ན་སྣོད་སྟོང་པ་བརྡབས་པ་བཞིན་དུ་ནང་ན་སྙིང་པོའི་དོན་ཅུང་་་་
ཟད་ཀྱང་སྟོན་རྒྱུ་མེད་པར་གསལ་ལོ་སྙམ་དུ་དགོངས་ནས་སླར་བྱོན་ཏེ། ཞེས་འདུལ་བ་་་་
ལུང་ལས་རྒྱས་པར་གསུངས་ལ། ཁྱེད་ལྟར་ན་མུ་སྟེགས་དེ་རྣམས་ཀྱིས་མཐའ་བྲལ་ཆེན་་་་་
མོའི་ལྟ་བ་ཞིག་སྨྲས་འདུག་པས། སྣོད་སྟོང་པ་བརྡབས་པ་བཞིན་ནང་ན་སྙིང་པོའི་དོན་་་་་
ཅུང་ཟད་ཀྱང་སྟོན་རྒྱུ་མེད་པར་གསལ་ལོ་ཞེས་གསུངས་པ་ཇི་ལྟར་རིགས། འཇིག་རྟེན་་་་་
གདགས་པའི་ལུང་དེའི་དོན་ནི། ཆོས་ཐམས་ཅད་རང་བཞིན་གྱིས་མེད་ཅེས་སྨྲས་པའི་ཚེ།
རང་བཞིན་གྱིས་ཡོད་པ་བཀག་པ་ཙམ་ཡིན་གྱི། རང་བཞིན་མེད་པ་ཡོད་ཅེས་མ་བསྟན་ཏེ།
334



དེ་ལྟ་ན་རང་བཞིན་མེད་པ་མ་ཡིན་དགག་ཏུ་འགྱུར་གྱི། མེད་དགག་ཏུ་མི་འགྱུར་བའི་ཕྱིར།
དཔེར་ན་འདི་ནག་པོ་མིན་ཞེས་སྨྲས་པ་ན་ནག་པོ་རྣམ་པར་བཅད་ཙམ་ཞིག་བསྟན་པ་་་
ཡིན་གྱི། དེ་ལས་གཞན་པའི་དཀར་པོ་ཡིན་ཞེས་མ་འཕངས་པ་བཞིན་ནོ། །ཞེས་པའི་དོན་ནོ།།
དེ་ལྟར་འཆད་དགོས་པའི་རྒྱུ་མཚན་ཡང་ཤེས་རབ་སྒྲོན་མེ་ལས། ཡང་ཁ་ཅིག་ན་རེ། ཁྱོད་
ཀྱིས་དོན་དམ་པར་དངོས་པོ་ཐམས་ཅད་ལ་སྐུར་པ་བཏབ་པའི་ཕྱིར། ལོག་པའི་ལྟ་བ་་་་་
དངོས་པོ་ཐམས་ཅད་ལ་སྐུར་བ་འདེབས་པའི་ཚུལ་ཅན་རྗེས་སུ་བརྗོད་པས། བཅོམ་ལྡན་
འདས་ཀྱི་གསུང་རབ་ལྟར་བཅོས་ནས་འཇིག་རྟེན་རྒྱང་འཕེན་པའི་འདོད་པ་བསྒྲུབ་པར་
བྱས་པའི་ཕྱིར། འདི་ནི་བཅོམ་ལྡན་འདས་ཀྱི་བཀའ་མ་ཡིན་པས་སྤང་བར་བྱ་བ་ཡིན་ནོ། །
ཞེས་ཟེར་རོ། །ཞེས་པའི་ཕྱོགས་སྔ་བཀོད་ནས། དེའི་ལན་སྟོན་པ་ལ་དེ་ཉིད་ལས། འདི་ལྟར་
ཁོ་བོས་ནི་སྐྱེ་མཆེད་རྣམས་ཀྱི་ཡོད་པ་ཉིད་དགག་པ་སྨྲས་པ་ན། ངོ་བོ་ཉིད་ཡོད་པ་དགག་
པ་བྱས་པར་ཟད་ཀྱི། དངོས་པོ་མེད་པ་ཉིད་དུ་ནི་མ་སྨྲས་ཏེ། ཞེས་གསུངས་ནས། དེའི་ཤེས་
བྱེད་དུ་འཇིག་རྟེན་གདགས་པའི་ལུང་དེ་དྲངས་སོ། །དེ་ཡང་ཕྱོགས་སྔའི་དོན་ནི། སློབ་་་་
དཔོན་འདུས་བཟང་ལ་སོགས་པ་ཁ་ཅིག དབུ་མའི་བསྟན་བཅོས་སུ་ཆོས་ཐམས་ཅད་དོན་
དམ་པར་མེད་པར་བཤད་པ་ལ། དེ་མི་འཐད་དེ། དངོས་པོ་ཐམས་ཅད་དོན་དམ་པར་མེད་
ན། གཏན་མེད་དུ་འགྱུར་བས། ཐ་སྙད་ཐམས་ཅད་ལ་སྐུར་བ་བཏབ་པ་ཡིན་ནོ། །ཞེས་པའི་
དོན་ནོ། །ལན་གྱི་དོན་ནི། ཁོ་བོ་ཅག་ལ་ཐ་སྙད་ཐམས་ཅད་ལ་སྐུར་པ་བཏབ་པའི་ཉེས་པ་
མེད་དེ། ཁོ་བོ་ཅག་གིས་དོན་དམ་པར་ཆོས་ཐམས་ཅད་ངོ་བོ་ཉིད་མེད་ཅེས་སྨྲས་ཀྱི། ཆོས་
ཐམས་ཅད་མེད་ཅེས་མ་སྨྲས་པའི་ཕྱིར་ཏེ། ཆོས་ཐམས་ཅད་དོན་དམ་པར་ངོ་བོ་ཉིད་མེད་
པར་རྟོགས་པའི་བློ་དེས་རྟག་ཆད་ཀྱི་མཐའ་གཉིས་ཀ་ཁེགས་པའི་ཕྱིར། ཞེས་པའི་དོན་ནོ། །
འོ་ན་ཆོས་ཐམས་ཅད་དོན་དམ་པར་མེད་པར་རྟོགས་པའི་བློ་དེས་ཆོས་ཐམས་ཅད་ཐ་་་་
སྙད་དུ་ཡོད་པར་རྟོགས་སམ་ཞེ་ན། དེ་ནི་མ་རྟོགས་ཏེ། ཆོས་ཐམས་ཅད་དོན་དམ་པར་་་་་
མེད་པ་དེ་མེད་དགག་ཡིན་གྱི། མ་ཡིན་དགག་མ་ཡིན་པའི་ཕྱིར། དེ་བཞིན་དུ་ཆོས་ཐམས་
ཅད་དོན་དམ་པར་མེད་པར་རྟོགས་པའི་བློ་དེས་ཆོས་ཐམས་ཅད་དོན་དམ་པར་མེད་པ་་
335



དེ་ཡོད་པར་ཡང་མ་རྟོགས་ཏེ། ཆོས་ཐམས་ཅད་དོན་དམ་པར་མེད་པ་དེ་མེད་དགག་ཡིན་
གྱི་མ་ཡིན་དགག་མ་ཡིན་པའི་ཕྱིར་ཞེས་པའི་དོན་ཡིན་ཏེ། དེའི་འགྲེལ་བཤད་སྤྱན་རས་་་་་
གཟིགས་བརྟུལ་ཞུགས་ལས། ཁོ་བོས་མེད་པར་དགག་པའི་ཚུལ་གྱིས་དོན་དམ་པར་སྐྱེ་་་་
མཆེད་རྣམས་ཀྱི་ཡོད་པ་ཉིད་དགག་པ་བྱས་པར་ཟད་ཀྱི་མ་ཡིན་པར་དགག་པའི་ཚུལ་་་་
གྱིས་དངོས་པོ་མེད་པ་ཉིད་དུ་ནི་མ་སྨྲས་པས། ཞེས་གསུངས་པའི་ཕྱིར། དེ་ལྟར་མི་འཆད་
པར་དངོས་པོ་མེད་པ་ཉིད་དུ་ནི་མ་སྨྲས། ཞེས་པའི་མེད་པ་དེ་མེད་ཙམ་ལ་བྱས་ན་ཆོས་་་་
གཞན་མེད་ཙམ་འཕངས་ན་མ་ཡིན་དགག་ཏུ་འགྱུར། ཞེས་སྨྲ་དགོས་པས། ཤིང་རྟ་ཆེན་པོ་
རྣམས་ཀྱི་གཞུང་ལུགས་ལས་དགག་བསྒྲུབ་ཀྱི་རྣམ་གཞག་གསུངས་པའི་དོན་ཆ་ཙམ་ཡང་
མ་གོ་བའི་ལོག་རྟོག་གོ། །གཞན་ཡང་། འཇིག་རྟེན་གདགས་པའི་ལུང་འདིས་ཁྱེད་རང་་་་
འདོད་པའི་མཐའ་བྲལ་ཆེན་མོ་དེ་བསྟན་པར་འདོད་ཅིང་། ཁྱེད་རང་འདོད་པའི་མཐའ་་
བྲལ་ཆེན་མོ་འདི་མ་ཡིན་དགག་ཡིན་གྱི། མེད་དགག་མ་ཡིན་ཞེས་སྨྲ་བ་ནི་དྲན་པ་རྣལ་དུ་
མི་གནས་པའི་གཏམ་སྟེ། ཤེས་རབ་སྒྲོན་མེ་འགྲེལ་བཤད་དང་བཅས་པར། མེད་པར་་་་་
དགག་པའི་ཚུལ་གྱིས། ཞེས་ཚིག་ཟུར་ཕྱིན་པར་སྨོས་ནས་སྐབས་དེར་བསྟན་གྱི་སྟོང་ཉིད་་
མེད་དགག་ཏུ་གསལ་བར་གསུངས་པའི་ཕྱིར། བསྐལ་པར་བསམས་ཀྱང་ལན་ཐེབ་པའི་གོ་
སྐབས་ཡོད་པ་མིན་ནོ། །རྟོག་གེ་འབར་བའི་དོན་ཡང་། ས་ལ་སོགས་པ་དོན་དམ་པར་་་་་
འབྱུང་བའི་ངོ་བོ་ཉིད་མིན། ཞེས་པའི་ཚིག་དེས་ས་ལ་སོགས་པ་དོན་དམ་པར་འབྱུང་བའི་
ངོ་བོ་མེད་པ་ཙམ་ཞིག་བསྟན་པ་ཡིན་གྱི། དོན་དམ་པར་མེད་པའི་ས་སོགས་ཀྱི་ངོ་བོ་ཡོད་
པར་བསྟན་ཞེས་པའི་དོན་ནོ། །ཚིག་གསལ་གྱི་དོན་ནི། ཁོ་བོ་ཅག་དོན་དམ་པར་ཡོད་པ་་་
དང་ཐ་སྙད་དུ་མེད་པར་མི་སྒྲུབ་སྟེ། གཞན་གྱིས་ཡོད་པར་བཏགས་པའི་བདེན་གྲུབ་དང༌།།
གཞན་གྱིས་མེད་པར་བཏགས་པའི་ཐ་སྙད་དུ་མེད་པ་གསལ་ནས། མཐའ་དེ་གཉིས་དང་་
བྲལ་བའི་དབུ་མའི་ལམ་བསྒྲུབ་པར་འདོད་པའི་ཕྱིར་ཞེས་པའི་དོན་ནོ། །དེས་ན་རང་ལ་་་
གནོད་བྱེད་ཀྱི་ལུང་ཐམས་ཅད་ཤེས་བྱེད་དུ་དྲངས་ནས་ཡ་ང་བའི་གནས་ལ་ངོ་ཚ་བ་མེད་
པར་བྱུང་རྒྱལ་དུ་མ་སྨྲ་བར་དྲན་པས་ཟུངས་མཛོད་ཅིག གཞན་ཡང༌། ཁྱེད་ཐལ་རང་་་་་་
336



གཉིས་ལྟ་བ་མཐུན་པ་དང་། གཉིས་ཀའི་ལུགས་ལ་ཆོས་ཐམས་ཅད་ཡོད་མིན་མེད་མིན་དུ་
ཁས་ལེན་པར་འདུག་པ་ཉོན་ཅིག འོ་ན་དབུ་མ་སྣང་བ་ལས། ཕན་ཚུན་སྤངས་ཏེ་གནས་་
པའི་མཚན་ཉིད་ཀྱི་ཆོས་དག་ནི། ཅིག་ཤོས་དགག་པ་གཞན་སྒྲུབ་པ་མེད་ན་མེད་པ་ཡིན་་་་
པའི་ཕྱིར། གཉིས་ཀ་མིན་པའི་ཕྱོགས་སུ་གཏོགས་པ་ཡང་རིགས་པ་མ་ཡིན་ནོ། །ཞེས་བཤད་
པ་མི་འཐད་པར་ཐལ། ཡོད་མེད་གཉིས་ཕན་ཚུན་སྤང་འགལ་གྱི་དངོས་འགལ་དུ་ཁྱོད་་་་
རང་གིས་ཁས་བླངས་པ་ནི་རིགས་པ་གང་ཞིག ཆོས་གང་ཞིག་ཡོད་པ་རྣམ་པར་བཅད་་་་་
པས་དེ་མེད་པར་གོ་མི་ནུས་པའི་ཕྱིར། འཁོར་གསུམ། དེས་ན་ལུང་འདི་སྒྲ་ཇི་བཞིན་དུ་
ཁས་ལེན་ཅིང་ཡོད་མིན་མེད་མིན་ཁས་ལེན་པ་ཁྱོད་ལ་རྒུད་པ་འབའ་ཞིག་འབྱུང་གི།
མངོན་པར་མཐོ་བ་ནི་ཅུང་ཟད་ཀྱང་མི་འབྱུང་བ། ལུང་དེའི་དོན་ལ་ཁྱེད་ཀྱིས་བདག་མེད་
རྟོགས་པའི་ཚད་མ་མ་སྐྱེས་པ་བདེན་ཡོད་འགོག་མི་ནུས་ཞེས་པའི་དོན་ཡིན། བདེན་ཡོད་
མ་ཡིན་ན་བདེན་མེད་ཡིན་པས་ཁྱབ་ཅེས་པའི་དོན་མིན་ཞེས་དང་། འོ་ན་མྱུ་གུ་ཆོས་ཅན།
ཁྱོད་བདེན་མེད་ཡིན་པར་ཐལ། ཁྱོད་བདེན་མེད་དུ་རྟོགས་པའི་ཚད་མ་ཡོད་པའི་ཕྱིར།
ཞེས་པ་ལ་ཁྱབ་པ་མེད་ཀྱི་ལན་འདེབས་ཞེས་སྨྲས་འདུག་པ། འདི་ནི་གཞུང་ལུགས་ཐམས་
ཅད་ཀྱི་ཞབས་འདྲེན་ཚད་མ་ཞེན་ཡུལ་ལ་འཁྲུལ་པར་འདོད་པའི་ལོག་རྟོག་གི་ཐ་ཆད་་་་
ཡིན་ཏེ་འོ་ན་ཚད་མ་ཞེན་ཡུལ་ལ་འཁྲུལ་པར་ཐལ། ཚད་མའི་སྟོབས་ཀྱིས་བདེན་མེད་དུ་་་
ངེས་ནས་བདེན་མེད་མིན་པ་ཅིག་སྲིད་པའི་ཕྱིར། གཞན་ཡང་། དབུ་མ་སྣང་བ་ལས། གང་
ཞིག་ཡོངས་སུ་གཅོད་པ་གང་རྣམ་པར་གཅོད་པ་མེད་ན། མེད་པ་དེ་གཉིས་ནི་ཕན་ཚུན་་་་
སྤངས་ཏེ་གནས་པའི་མཚན་ཉིད་ཡིན་ནོ། །གང་དག་ཕན་ཚུན་སྤངས་ཏེ་གནས་པའི་་་་་་
མཚན་ཉིད་མིན་པ་དེ་དག་ནི་རྣམ་པ་ཐམས་ཅད་ལ་ཁྱབ་པར་བྱེད་པ་དག་ཡིན་ནོ། །གང་
དག་རྣམ་པ་ཐམས་ཅད་ལ་ཁྱབ་པར་བྱེད་པ་ཡིན་པ་དེ་དག་ནི་ཕུང་པོ་གཞན་སེལ་བར་་་
བྱེད་པ་དག་ཡིན་ཏེ། དཔེར་ན་ལུས་ཅན་དང་ལུས་ཅན་མ་ཡིན་པ་ལ་སོགས་པའི་བྱེ་བྲག་་
ལྟ་བུའོ། །ཞེས་གསུངས་པ་མི་འཐད་པར་ཐལ། ཡོད་མེད་གཉིས་ཕན་ཚུན་སྤངས་པའི་་་་་
དངོས་འགལ་གང་ཞིག ཡོད་མེད་གཉིས་ཀྱི་བར་ན་གཉིས་མིན་གྱི་ཕུང་གསུམ་སྲིད་པའི་
337



ཕྱིར། རྟག་དང་པོ་དངོས་འགལ། གཉིས་པ་མ་གྲུབ་ན། དེར་ཐལ། གཞི་ཆོས་ཅན་ཚད་གྲུབ་
གཅིག་གི་སྟེང་དུ་ཡོད་པ་ཡང་མིན་མེད་པ་ཡང་མིན་པ་ཅིག་སྲིད་པའི་ཕྱིར། འཁོར་གསུམ།
མ་ཁྱབ་ན། གཉིས་མིན་གྱི་ཕུང་གསུམ་དེ་གང་ལ་ཟེར་བ་ཡིན། དཔེར་ན་དཔལ་ལྡན་ཆོས་
གྲགས་ཀྱི་གཞུང་ལུགས་ལས། ཚད་མའི་མཚན་གཞི་མཐར་ཐུག་པ་ཅིག་གི་སྟེང་དུ། མངོན་
སུམ་གྱི་ཚད་མ་ཡིན་པ་རྣམ་བཅད་ལ་ཁེགས་པས། རྗེས་སུ་དཔག་པའི་ཚད་མ་ཡིན་པ་་་་
ཡོངས་གཅོད་ལ་མི་འགྲུབ་ན། ཚད་མ་ལ་མངོན་རྗེས་གཉིས་ཀྱི་བར་ན་གཉིས་མིན་གྱི་ཕུང་
གསུམ་ཁས་ལེན་དགོས་པར་བཤད་པ་བཞིན་ནོ། །ཁྱེད་རང་གི་ཆོས་རྗེ་གཡག་པས་ཚད་མ་
ལ་མངོན་རྗེས་གཉིས་སུ་གྲངས་མ་ངེས་ཏེ། ཚད་མ་དེ་ཚད་མ་ཡིན་ཞིང་མངོན་རྗེས་གང་་་་
ཡང་མ་ཡིན་པའི་ཕྱིར། ཞེས་གསུངས་པ་ཡང་མ་ཐོས་སམ། གལ་ཏེ་ཆོས་ཐམས་ཅད་ཡོད་་་
མིན་མེད་མིན་མི་འདོད་ན། འོ་ན་ཡེ་ཤེས་སྙིང་པོ་ཀུན་ལས་བཏུས་ལས། ཡོད་མིན་མེད་་་་
མིན་གཉིས་ཀ་མིན། །གཉིས་ཀའི་བདག་ཉིད་མིན་པའང་མིན། །མཐའ་བཞི་རྣམ་པར་གྲོལ་
བ་ཡི། །དེ་ཉིད་དབུ་མ་པ་ཡིས་རིག །ཅེས་གསུངས་པའི་གོ་དོན་གང་ཡིན་ཞེ་ན། འདིའི་་་་
དོན་ལ་མཁས་པ་ཁ་ཅིག་གིས། ཡོད་པ་ཡང་བདེན་པར་མེད། མེད་པ་ཡང་བདེན་པར་མེད།
གཉིས་ཀ་ཡང་བདེན་པར་མེད། གཉིས་ཀ་མིན་པ་ཡང་བདེན་པར་མེད། ཅེས་པའི་དོན་་་་
ཡིན་གསུངས། དེ་ལ་ཁྱེད་ཀྱིས་འོ་ན་མེད་པ་བདེན་པར་འཛིན་པའི་བདེན་འཛིན་དེ་ཀུན་
བརྟགས་ཡིན་ནམ་ལྷན་སྐྱེས་ཡིན། དེ་འདྲ་གང་ཟག་སུའི་རྒྱུད་ལ་ཡོད་ཅེས་པའི་དྲི་བ་དང་།
ཡང་ཡོད་པ་བདེན་པར་མེད་ཅེས་སྨྲས་པའི་ཚེ། ཡོད་པ་དང་མེད་པ་སོགས་ཁྱད་གཞིར་་་
གཟུང་བ་ཡིན་ནམ། ཁྱད་ཆོས་སུ་གཟུང་བ་ཡིན། དང་པོ་ལྟར་ན་ཁྱད་གཞི་ཡོད་མེད་སོགས་
བཞི་པོའི་སྟེང་དུ་འགོག་རྒྱུའི་མཐའ་བཞི་པོ་དེ་གང་ཡིན། གཉིས་པ་ལྟར་ན། ཁྱད་ཆོས་ཡོད་
མེད་ལ་སོགས་སྤྲོས་པའི་མཐའ་བཞི་པོ་དེ་གཞི་གང་གི་སྟེང་དུ་འགོག་པའི་ཁྱད་གཞི་ཁྱེད་
ལ་སྟོན་རྒྱུ་མེད་དེ། མཐར་ཐུག་གི་སྤྲོས་པ་གཅོད་པའི་ཚེ། ཆོས་ཐམས་ཅད་ཡོད་པར་ཁྱེད་
ཀྱིས་ཁས་བླངས་པའི་ཕྱིར། ཞེས་པའི་དགག་པ་བྱས་མོད། འོན་ཀྱང་། མེད་པ་བདེན་པར་
འཛིན་པའི་བདེན་འཛིན་ལྷན་སྐྱེས་མེད་ཀྱང་། མེད་པ་ཡང་བདེན་པ་མེད། ཅེས་སྐབས་་་
338



འདིར་འཆད་པའི་རྒྱུ་མཚན་ནི། ཡོད་པ་མིན་པར་བདེན་པར་གྲུབ་པ་སྲིད་ན། མེད་པ་་་་
བདེན་པར་གྲུབ་པ་ཡང་སྲིད་དགོས་པའི་གནད་ཀྱིས་སོ། །དེ་ཡང་དགོས་ཏེ། ཡོད་པ་མིན་
ན་མེད་དགོས་པས་སོ། །ཁྱེད་ལ་འདི་དྲི་བར་བྱ་སྟེ། ཆོས་ཐམས་ཅད་མེད་པར་འཛིན་པའི་
བློ་ལྷན་སྐྱེས་ཡོད་དམ་མེད། མེད་དོ་ཞེ་ན། དེ་ཡོད་པར་ཐལ། ཁྱེད་རང་འདོད་པའི་མཐའ་
བཞི་སྤྲོས་བྲལ་ཏེ་གནས་ལུགས་མཐར་ཐུག་ཡིན་པའི་ཕྱིར། གཞན་ཡང་ཁྱེད་རང་འདོད་་་
པའི་སྤྲོས་བྲལ་ལ་རྩེ་གཅིག་ཏུ་མཉམ་པར་བཞག་པའི་མཉམ་གཞག་ཡེ་ཤེས་དེས་ཆོས་་་་
ཐམས་ཅད་མེད་པ་མིན་ནོ་སྙམ་དུ་འཛིན་ནམ་མི་འཛིན། མི་འཛིན་ན། དེས་ཆོས་ཐམས་་་
ཅད་ཡོད་པ་མིན་ནོ་སྙམ་དུ་ཡང་མི་འཛིན་དགོས་ཤིང་། དེ་གཞན་གཉིས་ལའང་མཚུངས་
ལ། མཉམ་གཞག་ཡེ་ཤེས་དེ་ལ་སྤྲོས་པའི་མཐའ་བྲལ་གྱི་འཛིན་སྟངས་མེད་པར་འགྱུར་བས།
སྟོང་ཉིད་རྟོགས་པའི་མཉམ་གཞག་ཡེ་ཤེས་དེ་སྤྲོས་བྲལ་བསྒོམ་པ་མིན་པར་འགྱུར་རོ། །
དེས་ན་ཆོས་ཐམས་ཅད་བདེན་པར་མེད་པ་འདི་ལ་མཐའ་བྲལ་གྱི་དོན་རྫོགས་པར་ཚང་་
སྟེ་འདི་ལ་མཐའ་བྲལ་གྱི་དོན་མ་ཚང་ན། དཀོན་ཅོག་བརྩེགས་པ་ལས། འོད་སྲུངས། ཡོད་
ཅེས་བྱ་བ་ནི་མཐའ་གཅིག་གོ། །མེད་ཅེས་བྱ་བ་ནི་མཐའ་གཉིས་སོ། །མཐའ་དེ་གཉིས་་་་་
སྤངས་པ་ནི་དབུ་མའི་ལམ་མོ། །ཞེས་གསུངས་པ་འདི་ལ་ཡང་མཐའ་བྲལ་གྱི་དོན་མ་ཚང་་
བར་འགྱུར་བས། སངས་རྒྱས་ལ་འཁྲུལ་བ་མངའ་བར་འགྱུར་ཞིང་། རྟག་ཆད་ཀྱི་མཐའ་་་
གཉིས་སྤངས་པའི་ལམ་དེ་དབུ་མའི་ལམ་མིན་པ་འགྱུར་རོ། །འོ་ན་ཡེ་ཤེས་སྙིང་པོ་ཀུན་་་་
ལས་བཏུས་སྔར་དྲངས་པ་དང་། དབུ་མ་འཇུག་པ་ལས། སྐྱེད་པར་བྱེད་པ་བསྐྱེད་བྱ་གཞན་
སྐྱེད་པ་དེ་རྒྱུ་ཡིན་ན། ཡོད་པའམ་འོན་ཏེ་མེད་དང་གཉིས་བྲལ་ཞིག་སྐྱེད་གྲང་། ཞེས་་་་་
སོགས་ཀྱིས་མཐའ་བཞི་དང་བྲལ་ཚུལ་རྒྱས་པར་བཤད་པ་དང་འགལ་ལོ། །ཞེ་ན། སྐྱོན་མེད་
དེ། དེ་ལྟར་གསུངས་པ་ལོག་རྟོག་འགོག་ཚུལ་རྒྱས་པར་འཆད་པའི་དབང་དུ་བྱས་ཀྱི།
མཐའ་བྲལ་གྱི་ཚུལ་ལ་ཡོད་མེད་གཉིས་ཀ་དང་ཡོད་མེད་གང་རུང་མ་ཡིན་པ་སོགས་ཀྱི་་་་
མཐའ་དང་བྲལ་ཚུལ་ངེས་པར་སྦྱོར་དགོས་པའི་དོན་མ་ཡིན་ཏེ། དེ་ལྟ་བུ་དོགས་པའི་གཞི་
ཆུང་བས་དགག་པར་སླ་བའི་ཕྱིར། ད་ནི་ཡེ་ཤེས་སྙིང་པོ་ཀུན་ལས་བཏུས་དང་། འཇུག་པ་
339



སོགས་ལས་གསུངས་པའི་མཐའ་བཞི་སྤྲོས་བྲལ་གྱི་དོན་རྗེ་ཙོང་ཁ་པའི་དགོངས་པ་དང་་་་
མཐུན་པར་ཁོ་བོས་བཤད་པར་བྱ་སྟེ། དེ་ཡང་ཆོས་ཐམས་ཅད་ཡོད་པ་མིན་ཞེས་པ། ཆོས་
ཐམས་ཅད་དོན་དམ་པར་ཡོད་པ་མིན་ཞེས་པའི་དོན་དང༌། ཆོས་ཐམས་ཅད་མེད་པ་མིན་
ཞེས་པ། ཆོས་ཐམས་ཅད་གཏན་མེད་པ་མིན་ཞེས་པའི་དོན་དང་། གཉིས་ཀ་མིན་ཞེས་པ་
ཆོས་ཐམས་ཅད་ཡོད་མེད་གཉིས་ཀ་མིན་ཞེས་པའི་དོན་དང་། གཉིས་ཀ་མིན་པ་མིན་ཞེས་
པའི་དོན་ནི། ཡོད་པ་དང་མེད་པ་གང་རུང་མིན་པ་མིན་ཞེས་པའི་དོན་ཡིན་ནོ། །དེ་ཡང་་
སྐབས་འདིའི་ཡོད་མིན་ཞེས་པ། ངོ་བོ་ཉིད་དམ་རང་བཞིན་གྱིས་ཡོད་པ་མིན་པ་ལས་བྱེད་
དགོས་ཏེ། ཡོད་ན་སྐྱེད་བྱེད་ཅི་དགོས་ཞེས་པའི་འཇུག་འགྲེལ་དུ། དབུ་མ་ལས་ཀྱང་།
འབྲས་བུ་ངོ་བོ་ཉིད་ཡོད་ན། །རྒྱུས་ནི་ཅི་ཞིག་སྐྱེད་པར་བྱེད། །ཅེས་རྩ་ཤེའི་ལུང་དྲངས་ནས་
སྐབས་འདིའི་ཡོད་པ་ངོ་བོ་ཉིད་ཀྱིས་ཡོད་པ་ལ་བཤད་དོ། །དེ་བཞིན་དུ་སྐབས་འདིའི་མེད་
པ་ཡང་གཏན་མེད་ལ་བྱེད་དགོས་ཏེ། མེད་ལའང་དེས་ནི་ཅི་ཞིག་བྱ། ཞེས་པའི་འཇུག་་་་
འགྲེལ་ལས། བསྐྱེད་པར་བྱ་བ་ཡོད་པ་མིན་པར་བྱུང་བ་ལ་ཡང་སྐྱེད་པར་བྱེད་པ་དེ་དག་
གིས་ཅི་ཞིག་བྱ་སྟེ། བོང་བུའི་རྭ་ལྟར་མེད་པའི་ཕྱིར། ཞེས་གསུངས་པའི་ཕྱིར། དེས་སྐབས་
འདིའི་ཡོད་པ་མ་ཡིན་པའི་དོན་བོང་བུའི་རྭ་ལྟར་གཏན་མེད་ལ་བཤད་འདུག་པ། འདིས་
ཡོད་པ་མིན་ན་མེད་པས་ཁྱབ་ཅེས་བསྟན་འདུག་གམ། ཡོད་མིན་མེད་མིན་བསྟན་འདུག་་་
མིག་ཕྱེ་ལ་ལེགས་པར་ལྟོས་ཤིག གཉིས་གཉིས་ལ་དེས་ཅི་བྱ། ཞེས་པའི་དོན་ཡང་། ཡོད་་་་
མེད་གཉིས་ཀ་ཡིན་པ་རྒྱུས་མི་སྐྱེད་དེ། ཡོད་མེད་གཉིས་ཀ་ཡིན་པ་མི་སྲིད་པའི་ཕྱིར། ཞེས་
པའི་དོན་ནོ། །གཉིས་དང་བྲལ་ལའང་དེས་ཅི་བྱ། ཞེས་པའི་དོན་འདི་ལ་རྗེ་ཙོང་ཁ་པ་རྗེས་
འབྲང་དང་བཅས་པ་ལ་སྐྱོན་ཆེན་པོ་ཞིག་རྙེད་སྙམ་ནས། རིགས་པ་མི་ཤེས་པ་ཁ་ཅིག་གིས།
ཆོས་ཐམས་ཅད་ཆོས་ཅན། ཡོད་མེད་གཉིས་ཀ་ཡིན་པར་ཐལ། ཡོད་མེད་གཉིས་ཀ་མིན་པ་
མིན་པའི་ཕྱིར། རྟགས་གཉིས་ཀའི་བདག་ཉིད་མིན་པའང་མིན་ཞེས་པའི་འབྲུ་བསྣོན་པ་་་
དངོས་འགལ་ཡིན། འདི་ལ་གངས་རིའི་ཁྲོད་ཀྱི་དགེ་སྦྱོང་རྣམས་འཚོགས་ལ་ལན་ཐོབ་ཅིག་
ཅེས་པའི་སྐྱོན་གཏམ་ཡི་གེར་བྲིས་འདུག་པ། ཁྱོད་ཀྱི་དངོས་འགལ་ཐམས་ཅད་འདི་འདྲ་་
340



ཤ་སྟག་ཏུ་འདུག་སྟེ། ལུང་དེའི་དོན་ལ་འབྲུ་དེ་འདྲ་བསྣན་པ་རྗེ་ཙོང་ཁ་པ་ཡབ་སྲས་སུའི་
གསུང་རབ་ན་འདུག་རྗེས་འབྲང་སུ་ཞིག་གིས་སྨྲས། ཁྱོད་ཀྱིས་སྟོན་ཅིག འོ་ན་ལུང་དེའི་་་
དོན་ཇི་ལྟར་འཆད་ཅེ་ན། སྔོན་ཆད་གཞན་གྱིས་གསལ་བར་མ་བཤད་མོད། དཔལ་ལྡན་ཟླ་
བའི་འཇུག་འགྲེལ་དང་བསྟུན་ན་ཡོད་མེད་གང་རུང་མིན་པ་མི་སྲིད་ཅེས་པའི་དོན་ནོ། །
མདོར་ན་ལུང་དེ་རྣམས་ཀྱི་དོན་བསྡུས་ཏེ་བཤད་ན། ཆོས་ཐམས་ཅད་དོན་དམ་པར་ཡོད་
པ་མིན་གཏན་ནས་མེད་པ་མིན་ཡོད་མེད་གཉིས་ཀ་མིན་ཡོད་མེད་གང་རུང་མིན་པ་མིན་
ཞེས་པའི་དོན་ཡིན་ཏེ། གཞན་རྣམས་ཀྱི་ཤེས་བྱེད་དྲངས་ཟིན་ལ། གཉིས་དང་བྲལ་ལའང་
དེས་ཅི་བྱ། ཞེས་པའི་རང་འགྲེལ་ལས། གཉིས་ཀ་དང་བྲལ་བ་ཡོད་པ་ཡང་མིན་མེད་པ་་་་
ཡང་མིན་པའི་འབྲས་བུ་གང་ཡིན་པ་གཉིས་ཀ་དང་བྲལ་བ་དེ་ལ་ཡང་རྐྱེན་དེ་དག་གིས་ཅི་
ཞིག་བྱ་སྟེ། ཡོད་པ་དང༌། མེད་པའི་ངོ་བོ་སྤངས་པའི་འབྲས་བུ་ཡོད་པ་མིན་པའི་ཕྱིར་རོ། །
ཡོད་པ་དང་མེད་པ་ཉིད་མི་སྲིད་ན། ཡོད་པ་ཡང་མིན་མེད་པ་ཡང་མིན་ནོ། །ཞེས་དེ་དག་
བཀག་པས་ཅུང་ཟད་ཀྱང་ཁྱད་པར་དུ་མི་འགྱུར་རོ། །གང་གི་ཚེ་འདི་གཉིས་ཀ་མ་གྲུབ་པ་
དེའི་ཚེ། ཡོད་པ་ཡང་མིན་མེད་པ་ཡང་མིན་པ་མི་སྲིད་པ་ཉིད་དོ། །ཞེས་གསུངས་པའི་ཕྱིར།
དེས་ན་ཡོད་མིན་མེད་མིན་ཞེས་པའི་ཆོས་སྐད་འདི་ནི་བླུན་པོ་རིགས་པ་མི་ཤེས་པ་མ་་་་
པོས་གསུང་རབ་ལ་ལྷད་བཅུག་ནས་ལྟ་བ་བཟང་བཟང་མོར་བྱས་པའི་བླུན་གཏམ་ཡིན་གྱི།
མཁས་པ་རིག་གནས་དུ་མ་ལ་སྦྱངས་ཤིང་ཤིང་རྟ་ཆེན་པོ་ཀླུ་སྒྲུབ་ཡབ་སྲས་ཀྱིས་བཀྲལ་་་་
བའི་ལམ་སྲོལ་འདིར་ཞུགས་པ་རྣམས་ཀྱིས་ཁས་བླང་བར་བྱ་བ་མིན་ཏེ། ཀླུ་སྒྲུབ་ཀྱི་སྲས་ཀྱི་
ཐུ་བོ་དཔལ་ལྡན་ཟླ་བས་འཇུག་འགྲེལ་དུ་རྒྱས་པར་བཀག་ཅིང་། ཤིང་རྟ་ཆེན་པོ་གཞན་གྱི་
གཞུང་དུའང་རྒྱས་པར་བཀག་པའི་ཕྱིར། དེ་ཡང་སྐབས་སུ་བབ་པ་འཇུག་འགྲེལ་ལས་་་་་་
བཀག་ཚུལ་བཤད་ན། དེ་ཉིད་ལས། གང་གི་ཚེ་འདི་ཉིད་གཉིས་ཀ་མ་གྲུབ་པ་དེའི་ཚེ། ཡོད་
པ་ཡང་མིན་མེད་པ་ཡང་མིན་པ་མི་སྲིད་པ་ཉིད་དོ། །ཞེས་གསུངས་པའི་ཚིག་འདི་རྐྱང་་་་
བའི་དོན་ལ་དཔྱད་པར་བྱ་སྟེ། ཁྱེད་རྣམས་ཀྱི་ལུགས་ལ་ཡོད་པ་ཡང་མིན་མེད་པ་ཡང་མིན་
པ་སྲིད་དམ་མི་སྲིད། སྲིད་ན། རང་འགྲེལ་ལས། ཡོད་པ་ཡང་མིན་མེད་པ་ཡང་མིན་པ་མི་
341



སྲིད་པ་ཉིད་དོ། །ཞེས་གསུངས་པ་དང་ཇི་ལྟར་མི་འགལ། མི་སྲིད་ན། དེ་སྲིད་པར་ཐལ།
ཁྱེད་རང་རྣམས་འདོད་པའི་མཐའ་བྲལ་ཆེན་མོ་ཟེར་བའི་གཙིགས་པོ་ཆེ་དེ་ཡོད་པ་ཡང་་
མིན་མེད་པ་ཡང་མིན་པའི་ཕྱིར། འཁོར་གསུམ། འདི་དག་ལ་ཁྱེད་ཅག་ཡོད་མིན་མེད་མིན་
ཁས་ལེན་པ་རྣམས་ཀྱིས་བསྐལ་པར་བསམས་ཀྱང་གསུང་རབ་དང་མཐུན་པའི་ལན་་་་་་་
ཐེབས་པའི་གོ་སྐབས་ག་ལ་ཡོད། གཞན་ཡང་། ཤེས་བྱ་ཆོས་ཅན། འགྲེལ་བ་ཚིག་གསལ་ལས།
རེ་ཞིག་གལ་ཏེ་ཐམས་ཅད་སྟོང་པ་སྟེ་ཐམས་ཅད་ཡོད་པ་མིན་ནོ་ཞེས་བྱ་བར་རྟོགས་ན།
དེའི་ཚེ་འདི་ལོག་པར་ལྟ་བར་འགྱུར་ཏེ་ཇི་སྐད་དུ། ཆོས་འདི་ལོག་པར་བཟུང་གྱུར་ན། །མི་
མཁས་རྣམས་ནི་ཆུད་ཀྱང་ཟ། །འདི་ལྟར་མེད་པར་ལྟ་བ་ཡི། །མི་གཙང་དེར་ནི་བྱིང་བར་
འགྱུར། །ཞེས་བཤད་དོ། །ཅི་སྟེ་ཡང་ཐམས་ཅད་ལ་སྐུར་པ་འདེབས་པར་མི་འདོད་ན་ནི། །
དེའི་ཚེ་ཇི་ལྟར་དངོས་པོ་འདི་དག་དམིགས་སུ་ཟིན་ཀྱང་སྟོང་པ་ཉིད་དུ་འགྱུར་ཏེ། དེའི་་་
ཕྱིར་རང་བཞིན་མེད་པའི་དོན་ནི་སྟོང་པ་ཉིད་ཀྱི་དོན་མིན་ནོ། །ཞེས་པ་འདི་ངེས་པར་་་
སྟོང་པ་ཉིད་སྤོང་བར་འགྱུར་ཏེ། དེ་ལྟར་སྤངས་ན་ཆོས་ཀྱིས་འཕོངས་པར་འགྱུར་བའི་་་་
ལས་ཀྱིས་ངེས་པར་ངན་འགྲོར་འགྲོ་བར་འགྱུར་རོ། །ཇི་སྐད་དུ་རིན་ཆེན་འཕྲེང་བ་ལས།
གཞན་ཡང་འདི་ནི་ལོག་བཟུང་ན། །བླུན་པོ་མཁས་པའི་ང་རྒྱལ་ཅན། །སྤོང་བ་མ་རུངས་་་་
བདག་ཉིད་ཅན། །མནར་མེད་པར་ནི་སྤྱི་བོ་ཚུགས་འགྲོ། །ཞེས་བཤད་དོ། ཞེས་གསུངས་པ་
མི་འཐད་པར་ཐལ། ཆོས་ཐམས་ཅད་ཡོད་མིན་མེད་མིན་དེ་གནས་ལུགས་མཐར་ཐུག་དང་།
རང་བཞིན་མེད་པ་དེ་གནས་ལུགས་མཐར་ཐུག་མིན་པའི་ཕྱིར། འཁོར་གསུམ། དེས་ན་་་
ཁྱེད་ཆེན་པོ་ཤཱཀ་མཆོག་པས། དཔལ་ལྡན་ཟླ་བའི་ལུགས་ལ་ཆོས་ཐམས་ཅད་ཡོད་མིན་་་་་
མེད་མིན་ཡིན་པ་དང༌། ཆོས་ཐམས་ཅད་རང་བཞིན་མེད་པ་སྟོང་པ་ཉིད་མཐར་ཐུག་མིན་
པར་ཁས་བླངས་ནས། དེ་ཉིད་ཟླ་བའི་དགོངས་པར་བསྒྲུབ་པའི་ཡི་གེའི་ཚོགས་ཤིན་ཏུ་ཆེ་
བའི་བསྟན་བཅོས་བརྩམས་འདུག་པ་རྣམས་བཤད་མ་ཐག་པའི་ཐལ་འགྱུར་གཅིག་པོ་་་་
འདིའི་འོག་ན་ཉལ་འདུག་གམ་མི་འདུག་ཁྱེད་རྗེས་འབྲང་དང་བཅས་པ་མིག་ཕྱེ་ལ་ལྟོས་
ཤིག ཡང་། གང་ཕྱིར་རང་བཞིན་གྱིས་དེ་མི་འགག་པ། །ཞེས་སོགས་ཀྱི་སྐབས་སུ་རྗེ་ཙོང་ཁ་
342



པ་ཡབ་སྲས་ཀྱིས་ས་བཅུ་བའི་མདོ་དང༌། འཕགས་པ་ཡབ་སྲས་ཀྱི་གཞུང་ལ་བརྟེན་ནས་་་
འདས་པ་དང་མ་འོངས་པ་དངོས་པོར་བཤད་པ་ལ་ཁྱེད་ཀྱིས་འདི་ལྟར་བཤད་པ་ལུང་་་་
དང་འགལ། རིགས་པ་དང་འགལ་ཞེས་སོགས་ཀྱི་དགག་པའི་ཡི་གེ་ཆེས་མང་བ་བརྩམས་་
འདུག་ནའང་དོགས་པ་ཡོད་པ་ཆེར་མི་འདུག་པས། ཁྱེད་ཀྱི་དགག་པ་ཐམས་ཅད་འདི་་་་
དང་འདྲའོ་ཞེས་བརྡ་མཚོན་པ་ཙམ་ཞིག་བཤད་ན། དེ་ལ་ཁྱེད་ཀྱིས་ལུང་དང་འགལ་ཚུལ་
ལ། རྩ་བ་ཤེས་རབ་དང་འགལ་ཏེ། རྩ་ཤེ་ལས། འགགས་ན་རྐྱེན་ཡང་གང་ཞིག་ཡིན། །ཞེས་
དང་། གལ་ཏེ་དངོས་པོ་མ་གྲུབ་ན། །དངོས་མེད་གྲུབ་པར་མི་འགྱུར་རོ། །དངོས་པོ་གཞན་
དུ་གྱུར་པ་ནི། །དངོས་མེད་ཡིན་པར་སྐྱེ་བོ་སྨྲ། །ཞེས་དང་། གལ་ཏེ་རྒྱུ་འགག་འབྲས་བུ་ན། །
རྒྱུ་ནི་ཀུན་ཏུ་འཕོ་བར་འགྱུར། །ཞེས་དང་། འགགས་པ་འགག་པར་མི་འགྱུར་ཏེ། །ཞེས་་་་
དང༌། ཟད་ལ་འབྱུང་བ་ཡོད་མ་ཡིན། །ཞེས་དང་། ཟད་ལ་འཇིག་པ་ཡོད་མ་ཡིན། །ཞེས་་་་
དང༌། འཇིག་ལ་ཡང་སྐྱེ་མེད་པའི་ཕྱིར། །རྒྱུན་ནི་ཆད་པར་ཐལ་བར་འགྱུར། །ཞེས་གསུངས་ .
པའི་ཕྱིར། ཞེས་སྨྲས་འདུག་པ། རིམ་པ་བཞིན་དུ་བཤད་ན། ཁྱེད་ཀྱིས་ལུང་འགལ་དང་པོ་
འདི་ནི་དབུ་མ་རྩ་བ་ཤེས་རབ་ཀྱི་གཞུང་ལ་གོ་བ་ཅུང་ཟད་རྙེད་པ་ཡན་གྱིས་ཐུགས་ཁྲེལ་་་
འཇུག་པའི་དགག་པར་འདུག་པས་ཁྱེད་རང་སྐུ་ཆགས་ལངས་པའི་གཏམ་དུ་སྣང་སྟེ།
གཞུང་འདི་ནི་བྱེ་བྲག་ཏུ་སྨྲ་བས་ས་བོན་འགགས་མ་ཐག་པ་མྱུ་གུའི་དེ་མ་ཐག་རྐྱེན་དུ་་་་
འདོད་པ་འགོག་པའི་གཞུང་ཡིན་ལ། དེ་ཡང་བྱེ་བྲག་ཏུ་སྨྲ་བས་ས་བོན་མྱུ་གུའི་སྔ་རོལ་དུ་
འགགས་པར་ཁས་བླངས་ནས། མྱུ་གུའི་དེ་མ་ཐག་རྐྱེན་དུ་འདོད་པ་ལ། དཔལ་མགོན་ཀླུ་་
སྒྲུབ་ཀྱིས། ས་བོན་ཆོས་ཅན། མྱུ་གུའི་དེ་མ་ཐག་རྐྱེན་ཡང་གང་ཞིག་ཡིན་ཏེ་མིན་པར་ཐལ།
མྱུ་གུའི་སྔ་རོལ་ཏུ་འགགས་པའི་ཕྱིར་ཞེས་པའི་དོན་ཡིན་ཏེ། ཚིག་གསལ་ལས། ཅི་སྟེ་འབྲས་
བུ་མ་སྐྱེས་པར་ཡང་ས་བོན་འགགས་པར་འདོད་ན་ནི། དེ་ལྟ་ན་ས་བོན་འགགས་ན་སྟེ་་་
མེད་པར་གྱུར་ན་མྱུ་གུའི་རྐྱེན་ཡང་གང་ཞིག་ཡིན་ལ། ས་བོན་འགགས་པའི་རྐྱེན་ཡང་གང་
ཞིག་ཡིན་ཏེ། འདི་གཉིས་ཀ་རྒྱུ་མེད་པར་འགྱུར་རོ་ཞེས་འཆད་པའི་ཕྱིར། འགགས་ན་རྐྱེན་
ཡང་གང་ཞིག་ཡིན། །ཞེས་བྱའོ། །ཞེས་གསུངས་པའི་ཕྱིར། འདིར་སྨྲས་པ། མཁས་པ་གཞན་
343



གྱི་འཕྲིན་ལས་མ་བཟོད་པར། །དོན་མེད་དགག་པའི་ཁུར་པོ་ཆེར་གཟུང་ནས། །རང་གི་
རང་མཚང་སྟོན་པའི་བཤེས་གཉེན་འགའ། །གཞན་ལུགས་འགོག་པའི་ངལ་བ་དོར་ན་་་་་
ལེགས། །ཞེས་སྨྲས་སོ། །དེ་བཞིན་དུ་གལ་ཏེ་དངོས་པོ་མ་གྲུབ་ན། ཞེས་སོགས་ཀྱི་དོན་ཡང་
ཁོ་ན་རེ། ཁྱོད་ཀྱིས་དངོས་པོ་བདེན་གྲུབ་བཀག་མོད་ཀྱི་དེ་ལྟ་ན་ཡང་དངོས་མེད་བདེན་་་
གྲུབ་ནི་མ་བཀག་པས་དེ་ཡོད་དོ་ཞེ་ན། དེའི་ལན་སྟོན་པ་ལ་གཞུང་འདི་གསུངས། དོན་ནི་
བུམ་པའི་དངོས་པོ་རང་བཞིན་གྱིས་ཡོད་པ་མ་གྲུབ་ན། བུམ་པའི་དངོས་པོ་མེད་པ་བུམ་པ་
ཞིག་པ་རང་བཞིན་གྱིས་ཡོད་པ་འགྲུབ་པར་མི་འགྱུར་ཏེ། བུམ་པ་ལྟ་བུའི་དངོས་པོ་ད་ལྟར་
བའི་གནས་སྐབས་ལས་གཞན་དུ་གྱུར་པའི་ཞིག་པ་ནི་བུམ་པའི་དངོས་པོ་དེ་མེད་པ་ཡིན་
པར་འཇིག་རྟེན་ན་སྐྱེ་བོ་དག་སྨྲ་བ་ཡིན་པའི་ཕྱིར་ཞེས་པའི་དོན་ཡིན་ཏེ། གཞུང་འདིའི་སྔ་
འགྲེལ་དུ། ཚིག་གསལ་ལས། འདིར་སྨྲས་པ། གལ་ཏེ་ཡང་ཁྱེད་ཀྱིས་དངོས་པོ་བཀག་མོད་ཀྱི།
དེ་ལྟ་ན་ཡང་དངོས་པོ་མེད་པ་ནི་ཡོད་པ་ཉིད་དེ་མ་བཀག་པའི་ཕྱིར་རོ། །དེ་ཕྱིར་འགལ་ཟླ་
ཡོད་པས་དངོས་པོ་ཡང་ཡོད་པར་འགྱུར་ཏེ། དངོས་པོ་མེད་པ་བཞིན་ནོ། །བརྗོད་པར་བྱ་སྟེ།
གལ་ཏེ་དངོས་པོ་མེད་པ་ཉིད་ཡོད་ན། །དངོས་པོ་ཡང་ཡོད་པར་འགྱུར་ན་ཡོད་པ་མིན་ནོ། །
ཞེས་གསུངས་པ། གལ་ཏེ་དངོས་པོ་མ་གྲུབ་ན། །ཞེས་སོགས་གསུངས་པའི་ཕྱིར། འོ་ན་་་་
འདིར་དངོས་མེད་བདེན་གྲུབ་འགོག་པའི་སྐབས་སུ། བུམ་པ་ཞིག་པ་ལྟ་བུ་བདེན་གྲུབ་་་་
འགོག་པའི་རྒྱུ་མཚན་ཅི་ཡིན་ཞེ་ན། དེའི་རྒྱུ་མཚན་ཡོད་དེ། དགག་བྱ་ཤེས་བྱ་ལ་མི་སྲིད་་་་
པའི་དངོས་མེད་བདེན་གྲུབ་འགོག་པ་ལས། དགག་བྱ་ཤེས་བྱ་ལ་སྲིད་པའི་བུམ་པའི་་་་
དངོས་མེད་བདེན་གྲུབ་འགོག་དཀའ་བའི་རྒྱུ་མཚན་གྱིས། སྐབས་འདིར་བུམ་པ་ཞིག་པ་ལ་
དངོས་མེད་ཅེས་བརྗོད་པའི་རྒྱུ་མཚན་ཡོད་དེ། ཕྱོགས་སྔ་སྨྲ་བ་པོས་དེ་དངོས་མེད་མཚན་
ཉིད་པར་འདོད་ཅིང་། ཐལ་འགྱུར་བ་ལྟར་ན་དགག་བྱ་བུམ་པའི་དངོས་པོ་མེད་པ་ལ་་་་
དངོས་མེད་ཀྱི་མིང་བཏགས་པ་ཡིན་པའི་ཕྱིར། གལ་ཏེ་རྒྱུ་འགགས་འབྲས་བུ་ན། །རྒྱུ་ནི་་་
ཀུན་ཏུ་འཕོ་བར་འགྱུར། །ཞེས་པའི་གནོད་བྱེད་ཡང་འབྲེལ་ཅུང་ཟད་ཀྱང་མེད་དེ། གཞུང་
འདིའི་དོན་ནི། ཕ་རོལ་པོས་རྒྱུ་འགགས་ནས་འབྲས་བུའི་བདག་ཉིད་དུ་སྐྱེ་བ་ཡིན་པས།
34 4



གལ་ཏེ་རྒྱུས་ནི་འབྲས་བུ་ལ། །རྒྱུ་མ་སྦྱིན་པར་འགག་གྱུར་ན། །ཞེས་པའི་སྐྱོན་མེད་དོ་ཞེ་ན།
དེ་ནི་མི་རིགས་ཏེ། གལ་ཏེ་རྒྱུ་འགགས་པས་འབྲས་བུའི་བདག་ཉིད་དུ་གནས་ན། ཟློས་གར་
མཁན་ཆ་ལུགས་གཅིག་བཏང་ནས་གཞན་ལེན་པ་ལྟར། རྒྱུ་ནི་དུས་ཀུན་ཏུ་འཕོ་བ་ཙམ་དུ་
འགྱུར་བས། འབྲས་བུ་སྔར་མེད་གསལ་དེ་མི་སྲིད་པར་འགྱུར་རོ། །ཞེས་པའི་དོན་ཡིན་པར་
ཚིག་གསལ་དུ་གསལ་བར་བཤད་དོ། །ཁྱེད་ཀྱི་རྣམ་རྟོག་ལ། གལ་ཏེ་རྒྱུ་འགགས་འབྲས་བུ་ན།།
ཞེས་པ་འདིས་རྒྱུ་འགགས་པ་དེ་འབྲས་བུ་ཡིན་པ་བཀག་འདུག དེ་ལྟར་ན་དངོས་པོ་ལེན་
པ་ཡང་ཁེགས་སྙམ་ནས་བླུན་དཔྱད་བྱས་འདུག་པ། རྩ་བ་ཤེས་རབ་ཀྱི་མཛུབ་ཁྲིད་ཚར་་་
གཅིག་ཐོས་ན་ཡང་ལོག་རྟོག་འདི་འདྲ་སྐྱེ་བའི་གོ་སྐབས་ག་ལ་ཡོད། དེ་བཞིན་དུ། འགགས་
པ་འགག་པར་མི་འགྱུར་ཏེ། །ཞེས་པ་གནོད་བྱེད་དུ་འདྲེན་པ་ཡང་། གཞུང་འདིས་འགགས་
པ་མི་འགག་པར་བསྟན་འདུག་སྙམ་དུ་བླུན་དཔྱད་བྱས་པ་ཡིན་ཏེ། འོ་ན་འགག་བཞིན་པ་
ཡང་མི་འགག་པར་ཐལ། གཞུང་དེའི་རྗེས་སུ། འགགས་བཞིན་པ་ཡང་དེ་བཞིན་མིན། །ཞེས་
བཤད་འདུག་པའི་ཕྱིར། འཁོར་གསུམ། འོ་ན་གཞུང་འདིའི་དོན་གང་ཡིན་ཞེ་ན། བུམ་པ་་
འགགས་པའི་ཚེ་སླར་ཡང་བུམ་པ་དེ་འགག་རྒྱུ་མེད་ཅེས་པའོ། །ཡང་། ཟད་ལ་འབྱུང་བ་་་
ཡོད་མིན་ཏེ། །ཞེས་སོགས་འདྲེན་པ་ཡང་མི་འཐད་དེ། ཟད་པ་ལ་འབྱུང་འཇིག་དང་མ་་་་
ཟད་པ་ལ་འབྱུང་འཇིག་སོགས་མེད་པར་བཤད་པ་ནི། དགག་བྱ་ལ་གཏུགས་པའི་དབང་
དུ་བྱས་ཀྱི་ཐ་སྙད་ཙམ་དུ་ཟད་ལ་འབྱུང་འཇིག་འགོག་པའི་དབང་དུ་བྱས་པ་མིན་པའི་་་་
ཕྱིར། དེ་ལྟར་ཡིན་ན་ཟད་པ་ལ་འབྱུང་འཇིག་མེད་པ་བཞིན་དུ་ཐ་སྙད་དུ་མ་ཟད་པའང་
འབྱུང་འཇིག་མེད་པར་ཐལ་བའི་སྐྱོན་ཡོད་པའི་ཕྱིར། དེས་ན་གཞུང་དེ་རྣམས་ཀྱི་དོན་ནི།།
བུམ་པ་ལྟ་བུའི་དངོས་པོ་ཟད་པའི་འབྱུང་འཇིག་དོན་དམ་པར་མེད་དེ། དེ་ཡོད་དེ་བུམ་པ་
ལྟ་བུའི་དངོས་པོ་ཟད་པ་སྟེ་ཞིག་པའི་ཚེ་བུམ་པའི་དངོས་པོ་འབྱུང་བ་དེར་སྐྱེ་བ་ཡོད་་་་་་
དགོས་པ་ལས། དེ་ཡོད་པ་མིན་པའི་ཕྱིར། རྟགས་དང་པོ་གྲུབ་སྟེ། བུམ་པའི་འབྱུང་འཇིག་
དོན་དམ་པར་ཡོད་ན། བུམ་པའི་འབྱུང་འཇིག་དུས་ཐམས་ཅད་དུ་ཡོད་དགོས་པའི་ཕྱིར། །
ཞེས་པའི་དོན་ནོ། །འཇིག་ལ་ཡང་སྐྱེ་མེད་པའི་ཕྱིར། །ཞེས་སོགས་འདྲེན་པ་ཡང་འབྲེལ་་་
345



མེད་དེ། གོང་དུ་དངོས་པོ་རང་བཞིན་གྱིས་གྲུབ་པ་མི་རྟག་པར་སྨྲ་ན་ཆད་ལྟར་ཐལ་བའི་་
སྐྱོན་བསྟན་པ་ལ། ཁོ་ན་རེ། རྒྱུ་འགགས་ནས་དེའི་འབྲས་བུ་མི་སྐྱེ་ན་ཆད་པའི་སྐྱོན་ཡོད་་་་
ཀྱང་། དེ་ལྟར་ཁས་མི་ལེན་པས་སྐྱོན་མེད་ཟེར་བ་འགོག་པ་ལ་གཞུང་འདི་གསུངས། དོན་ནི།
རྒྱུ་ནི་རྒྱུན་ཆད་པར་འགྱུར་བར་ཐལ། རྒྱུ་འཇིག་པ་སྟེ་ཞིག་པར་སླར་ཡང་སྐྱེ་བ་མེད་པའི་
ཕྱིར། དེ་ནི་ཁྱབ་འབྲེལ་དང་དངོས་པོ་རང་བཞིན་གྱིས་གྲུབ་ན། འབྲས་བུ་རྒྱུ་ལ་མི་ལྟོས་་་་
པའི་གཞན་དུ་འགྱུར་བས། འབྲས་བུ་སྐྱེས་ཀྱང་རྒྱུའི་རྒྱུན་མི་འཆད་པ་ལ་མི་ཕན། རྒྱུ་་་་
འགགས་པ་ནི། སླར་ཡང་མི་སྐྱེ་བའི་ཕྱིར། ཞེས་ཞིག་པ་སླར་མི་སྐྱེ་བར་བསྟན་གྱི་ཞིག་པ་མི་
སྐྱེ་བར་མ་བསྟན་པའི་ཕྱིར། ཡང་ཁྱེད་ཀྱིས་རིགས་པའི་གནོད་བྱེད་ལ། ཞིག་པ་དངོས་པོ་་
ཡིན་ན། ཞིག་པ་ཆོས་ཅན། འཇིག་པར་ཐལ། དངོས་པོ་ཡིན་པའི་ཕྱིར། འདོད་ན། ཞིག་ཟིན་
སླར་ཡང་འཇིག་པ་ཡོད་པར་ཐལ། འདོད་པའི་ཕྱིར། འདོད་ན། ཞིག་ཟིན་སླར་ཡང་འཇིག་
པར་ཡོངས་སུ་རྟོགས་པར་འགྱུར་ན་ནི། །མྱུ་གུ་ལ་སོགས་རྣམས་ཀྱི་འཇིག་པ་འདིར་རྙེད་མི་
འགྱུར་ཞིང་། །ས་བོན་སྲིད་མཐར་ཐུག་པར་རབ་ཏུ་འཇིག་པ་ཉིད་དུ་འགྱུར། །ཞེས་འདོན་
པ་སྒྱུར་བའི་རིགས་པས་གནོད་དོ། །ཞེས་ཟེར་བ་འདུག་པ། འོ་ན་རྩ་ཤེ་ལས། དངོས་དང་་
དངོས་མེད་འདུས་བྱས་ཡིན། །ཞེས་པའི་དོན་གང་ཡིན་བྱས་པ་ལ། ཁྱེད་ཀྱིས་བུམ་པ་ཞིག་
པ་འདུས་བྱས་སུ་བསྟན་པ་ཡིན་གྱི། བུམ་པ་ཞིག་པ་དངོས་པོར་བསྟན་པ་མིན། ཞེས་ཟེར་
བ་བྲིས་སོ། །བུམ་པ་ཞིག་པ་ཆོས་ཅན། འཇིག་པར་ཐལ། མི་རྟག་པ་ཡིན་པའི་ཕྱིར། མ་གྲུབ་
ན། དེར་ཐལ། འདུས་བྱས་ཡིན་པའི་ཕྱིར། ཁྱབ་པ་མེད་དོ་ཞེ་ན། འདི་ནི་ཁྱེད་ཀྱི་ཞེ་འདོད་
ཡིན་མོད། སངས་རྒྱས་པ་ལ་གྲུབ་མཐའ་སྨྲ་བ་བཞི་ལས་མེད་ལ། བཞི་པོ་སུའི་ལུགས་ལའང་
འདུས་བྱས་རྟག་པར་ཁས་ལེན་པའི་གྲུབ་མཐའ་མེད་ཅིང་། སངས་རྒྱས་ཀྱི་གསུང་རབ་ལས།
འདུས་བྱས་ཐམས་ཅད་མི་རྟག ཟག་བཅས་ཐམས་ཅད་སྡུག་བསྔལ། ཆོས་ཐམས་ཅད་སྟོང་
ཞིང་བདག་མེད། མྱ་ངན་ལས་འདས་པ་ཞི་ཞིང་བདེ། ཞེས་ལྟ་བ་བཀར་བཏགས་ཀྱི་ཕྱག་རྒྱ་
བཞི་གསུངས་པ་ཡང་འགོག་པ་ལ་ཁྱེད་དངོས་སུ་ཞུགས་འདུག་པ། ད་ངེད་རང་གཉིས་་་་
རྒྱལ་བ་སྲས་བཅས་ཀྱི་དགོངས་པ་ལ་རྩོད་རྒྱུ་མི་འདུག་པས། ཕྱིན་ཆད་སངས་རྒྱས་པ་ཡིན་
346



ཞེས་པའི་གཏམ་འདི་མ་སྨྲ་ཞིག ཁོ་བོ་ཅག་ཀླུ་སྒྲུབ་ཡབ་སྲས་ཀྱི་རྗེས་འབྲང་རྣམས་ཀྱི་་་་་
ལུགས་ལ་ཞིག་པ་དངོས་པོ་ཡིན་ཏེ། དེ་ལ་ལུང་དང་རིགས་པའི་སྒྲུབ་བྱེད་གཉིས་ཡོད་པའི་
ཕྱིར། དང་པོ་ནི། ཞིག་པ་དངོས་པོ་ཡིན་ཏེ། ས་བཅུ་པའི་མདོ་ལས། སྐྱེ་བའི་རྐྱེན་གྱིས་རྒ་ཤི།
ཞེས་རྒ་ཤི་དེ་སྐྱེ་བའི་རྐྱེན་གྱིས་བསྐྱེད་པར་གསུངས་ཤིང་། ཡང་དེ་ཉིད་ལས། འཆི་བ་ཡང་
བྱེ་བ་གཉིས་སུ་ཉེ་བར་གནས་པ་ཡིན་ཏེ། འདུ་བྱེད་འཇིག་པར་ཡང་བྱེད་པ་དང་། ཡོངས་
སུ་མི་ཤེས་པ་རྒྱུན་མི་འཆད་པའི་རྒྱུ་ཡང་འབྱིན་པའོ། ། །ཞེས་འཆི་བས་དངོས་སུ་ཤི་་་་་་་
བསྐྱེད་པ་དང་། ཤི་བས་སྐྱེ་བ་ཕྱི་མའི་མ་རིག་པ་སྐྱེད་པར་གསུངས་པའི་ཕྱིར། གཞན་ཡང་།
ཞིག་པ་དངོས་པོ་ཡིན་ཏེ། སྡོང་བུ་སྣུམ་ལྡན་ཞིག་པ་དངོས་པོ་ཡིན་པའི་ཕྱིར་ཏེ། རིགས་པ་
དྲུག་ཅུ་པ་ལས། རྒྱུ་ཟད་ཉིད་ལས་ཞི་བ་ནི། །ཟད་ཅེས་བྱ་བར་དམིགས་པ་སྟེ། །ཞེས་་་་
གསུངས་པའི་ཕྱིར། གཞན་ཡང་། ཞིག་པ་དངོས་པོ་ཡིན་ཏེ། རྩ་བ་ཤེས་རབ་ལས། མྱ་ངན་་
འདས་པ་འདུས་མ་བྱས། །དངོས་དང་དངོས་མེད་འདུས་བྱས་ཡིན། །ཞེས་བུམ་པ་དང་བུམ་
པའི་དངོས་པོར་མེད་པ་བུམ་པ་ཞིག་པ་གཉིས་ཀ་འདུས་བྱས་སུ་གསུངས་པའི་ཕྱིར། བུམ་
པ་ཞིག་པ་དེ་འདུས་བྱས་ཡིན་ཏེ། བུམ་པའི་དངོས་པོ་ལྟ་བུའི་རྒྱུ་རྐྱེན་གྱི་འདུས་བྱས་ཡིན་་
པའི་ཕྱིར། དེ་ལྟར་ཡང་། སྐབས་འདིའི་ཚིག་གསལ་ལས། དངོས་པོ་ནི་རང་གི་རྒྱུ་དང་རྐྱེན་
གྱི་ཚོགས་པ་ལས་བྱུང་བའི་ཕྱིར། འདུས་བྱས་ཡིན་ལ། དངོས་པོ་མེད་པ་ཡང་དངོས་པོ་ལ་
བརྟེན་ནས་བྱུང་བའི་ཕྱིར་དང་། སྐྱེ་བའི་རྐྱེན་གྱིས་རྒ་ཤི། ཞེས་གསུངས་པའི་ཕྱིར། གཉིས་
པ་རིགས་པའི་སྒྲུབ་བྱེད་ལ་ཚིག་གསལ་ལས། གང་ཞིག་འཇིག་པ་རྒྱུ་མེད་པ་ཉིད་དུ་ཁས་་་
བླངས་ནས་འདུས་བྱས་སྐད་ཅིག་མ་ཉིད་དུ་སྨྲ་བ་དེའི་ལྟར་ན། ནམ་མཁའི་མེ་ཏོག་ལྟར་རྒྱུ་
མེད་པས་འཇིག་པ་མེད་པའི་ཕྱིར། དངོས་པོ་རྣམས་སྐད་ཅིག་མ་ཉིད་དང་། འཇིག་པ་དང་
བྲལ་བ་རྣམས་འདུས་བྱས་ཉིད་དུ་ཡང་འགྲུབ་པར་ག་ལ་འགྱུར། དེའི་ཕྱིར་དེ་ཐམས་ཅད་
མི་འགྲིག་པ་ཉིད་དུ་འགྱུར་རོ། །ཞེས་གསུངས་ལ། དེའི་དོན་ནི། འདུས་བྱས་ཞིག་པ་དངོས་
པོ་མིན་ན་རིགས་པ་དང་འགལ་ཏེ། ཤེས་བྱ་ཆོས་ཅན། འདུས་བྱས་སྐད་ཅིག་མ་མ་ཡིན་་་་
པར་ཐལ། འདུས་བྱས་རང་གྲུབ་པ་ཙམ་ནས་འཇིག་ངེས་མ་ཡིན་པའི་ཕྱིར། དེར་ཐལ།
347



འདུས་བྱས་རང་གྲུབ་དུས་ཀྱི་སྐད་ཅིག་གཉིས་པར་མི་སྡོད་པ་ལ་རྒྱུ་མེད་པའི་ཕྱིར། དེར་་་་
ཐལ། འདུས་བྱས་རང་གྲུབ་དུས་ཀྱི་སྐད་ཅིག་གཉིས་པར་མ་བསྡད་པ་ལ་རྒྱུ་མེད་པའི་ཕྱིར།
དེར་ཐལ། འདུས་བྱས་ཞིག་པ་ལ་རྒྱུ་མེད་པའི་ཕྱིར། ཞེས་པའི་དོན་ནོ། །འདོད་ན། སྐབས་་
འདིར་འཇིག་པ་རྒྱུ་མེད་དུ་ཁས་བླངས་ནས་འདུས་བྱས་སྐད་ཅིག་མར་སྨྲ་བའི་ལྟར་ན། །
ཞེས་བཤད་པའི་དོན་གང་ཡིན་ཞེ་ན། དེའི་རྒྱུ་མཚན་མདོ་སྡེ་པ་དང་སེམས་ཙམ་པ་སྐབས་
འདིའི་ཕྱོགས་སྔ་སྨྲ་བ་པོ་ཡིན་ལ། དེ་གཉིས་ལ་འཇིག་པ་རྒྱུ་མེད་དུ་ཁས་ལེན་པ་ཞེས་་་་་
བརྗོད་པའི་རྒྱུ་མཚན་ཡོད་དེ། འདུས་བྱས་རྣམས་རང་གྲུབ་ཙམ་ནས་འཇིག་པའི་ངོ་བོར་་་
སྐྱེས་ཀྱི། འདུས་བྱས་རྣམས་ལ་རང་ལས་ཕྱིས་འབྱུང་གི་འཇིག་རྒྱུ་དོན་གཞན་མེད་པའི་རྒྱུ་
མཚན་གྱིས་དེ་ལྟར་བརྗོད་པའི་ཕྱིར། ཆུ་འབབ་ཀླུང་ལ་ཡི་དྭགས་རྣག་བློ་ཡང་། །ཞེས་པའི་
སྐབས་སུ་ཡང་ཁྱེད་ཀྱིས་རྗེ་ཙོང་ཁ་པ་ཡབ་སྲས་ལ་དགག་གཞག་མང་པོ་བྱས་འདུག་ཀྱང་།
བག་ཆགས་ངན་པ་འཇོག་པའི་དགག་གཞག་མ་གཏོཊ་གསུང་རབ་དང་མཐུན་པའི་་་་་་་
དགག་གཞག་གཏན་མི་འདུག་པས། དགག་པའི་ཡི་གེ་འདི་ལྟ་བུ་ཡང་མ་མཐོང་ན་བཟང་
བར་འདུག་སྟེ། འོན་ཀྱང་ལོག་རྟོག་འདི་ལྟ་བུ་ཁེགས་ན་བསྟན་པ་ལ་ཕན་པར་འདུག་པས་
ཅུང་ཟད་བཤད་ན། དེ་ཡང་བཅོམ་ལྡན་འདས་ཀྱི་གསུང་ལས། སེམས་ཅན་རྣམས་ཀྱི་ལས་
ཀྱི་རྣམ་པར་སྨིན་པ་བསམ་གྱིས་མི་ཁྱབ། སྔགས་དང་སྨན་གྱི་ནུས་པ་བསམ་གྱིས་མི་ཁྱབ།
རྣལ་འབྱོར་པ་རྣམས་ཀྱི་ཏིང་ངེ་འཛིན་གྱི་མཐུ་བསམ་གྱིས་མི་ཁྱབ། དེ་བཞིན་གཤེགས་་་་
པའི་སྤྲུལ་པ་བསམ་གྱིས་མི་ཁྱབ་ཅེས་གསུངས་ལ། དེ་དག་གི་དོན་ཅུང་ཟད་བཤད་ན། དེ་
ལ་དེ་བཞིན་གཤེགས་པའི་ཆོ་འཕྲུལ་བསམ་གྱིས་མི་ཁྱབ་པ་ནི། སྐུ་རྫུ་འཕྲུལ་གྱི་ཆོ་འཕྲུལ།
ཐུགས་ཀུན་བརྗོད་པའི་ཆོ་འཕྲུལ། གསུང་རྗེས་བསྟན་གྱི་ཆོ་འཕྲུལ་རྣམ་པ་གསུམ་གྱིས་་་་
འདུལ་བྱ་རྗེས་སུ་འཛིན་པ་ལ་ཟེར། དེ་ཡང་མཚོན་པ་ཙམ་བརྗོད་ན། སྔོན་དགེ་བའི་རྩ་བ་
རྒྱ་ཆེན་པོས་བསགས་པ་དང༌། སངས་རྒྱས་ཀྱི་ཐུགས་རྗེ་ལ་བརྟེན་ནས་ཁྱིམ་པ་གོས་དཀར་
པ་ཅན་སྐྲ་དང་ཁ་སྤུ་སོགས་མ་བྲེགས་པ་ཞིག བཅོམ་ལྡན་འདས་ཀྱི་དྲུང་འོངས་པ་ན།
བཅོམ་ལྡན་འདས་ཀྱིས་དགེ་སློང་ཚུར་ཤོག ཚངས་པར་སྤྱད་པ་སྤྱོད་ཅིག ཅེས་བཀའ་སྩལ་
348



བའི་མཇུག་དེ་མ་ཐག་ཏུ། སྐྲ་དང་ཁ་སྤུ་སོགས་འབྲེག་མཁན་མེད་པར་ཡང་སྐྲ་དང་ཁ་སྤུ་
སོགས་བྲེགས་ནས་ཞག་བདུན་ལོན་པ་ཙམ་དང་ལག་ན་ལྷུང་བཟེད་དང་། བྱ་མ་བུམ་སོཊ་
སྔར་མེད་ཀྱང་གསུང་དེའི་མཇུག་ཁོ་ནར་དེ་དག་རང་གྲུབ་ཏུ་འབྱུང་བ་དང་། ཆོས་གོས་་་
གསུམ་ལ་སོགས་པ་ཡང་རང་གིས་སྒྲུབ་མི་དགོས་པར་དེ་མ་ཐག་ཏུ་འབྱུང་བ་དང་། གདུལ་
བྱ་དེ་ཡང་བསྙེན་པར་རྫོགས་ནས་ལོ་བརྒྱ་ལོན་པ་ལྟ་བུ་འབྱུང་ངོ༌། །དེའི་ཚེ་ལྷ་རྣམས་ཀྱིས།
དེ་བཞིན་གཤེགས་པས་ཚུར་ཤོག་བཀའ་སྩལ་པས། །སྐྲ་བྱི་སྣམ་སྦྱར་གྱོན་པའི་ལུས་ལྡན་་་་་
ཞིང་། །མོད་ལ་དབང་པོ་རབ་ཞི་གནས་གྱུར་ཏེ། །སངས་རྒྱས་དགོངས་པས་ལུས་གཟུགས་
བཀབ་པར་གྱུར། །ཞེས་མང་དུ་བརྗོད་པ་ལ་སོགས་པ་འབྱུང་བ་ལྟ་བུའོ། །དེས་ན་དེ་ལྟར་་
བཤད་པ་དེ་རྣམས་མེད་བཞིན་དུ་སྣང་བའི་འཁྲུལ་སྣང་ཙམ་ལ་བྱེད་དམ། རབ་བྱུང་གི་་་་
རྟགས་ཆ་ལུགས་དེ་དག་སྟོན་པའི་བྱིན་རླབས་ཀྱིས་གསར་དུ་གྲུབ་པ་གང་ཡིན། དང་པོ་་་་
ལྟར་ན། སྟོན་པ་སངས་རྒྱས་ཀྱི་ཐུགས་རྒྱུད་ལ་འཁྲུལ་སྣང་ཡོད་པར་ཁས་ལེན་པ་ལས་ཐ་་་
ཆོད་པ་སུ་ཞིག་ཡོད། གཉིས་པ་ལྟར་ན་ཀུན་རྫོབ་བདེན་པ་གཞི་མ་གྲུབ་ཟེར་བའི་གཏམ་དེ་
ལ་སྙིང་པོ་ཨེ་འདུག་སོམས་ཤིག དེ་བཞིན་དུ་རྣལ་འབྱོར་པ་རྣམས་ཀྱི་ཏིང་ངེ་འཛིན་གྱི་་་
མཐུ་བསམ་གྱིས་མི་ཁྱབ་པ་ཡང་། བྱང་སེམས་བདག་ཉིད་ཆེན་པོ་ཞིག་གིས་ཀུན་ཏུ་བཟང་
པོའི་མཆོད་སྤྲིན་གྱིས་རྒྱལ་བ་སྲས་བཅས་ལ་མཆོད་པ་ཕུལ་བའི་ཚེ། མཆོད་པའི་ཡོ་བྱད་་་་
རྣམས་ཇི་ལྟར་སྤྲུལ་པ་ལྟར་དངོས་གནས་ལ་གྲུབ་པ་དང་། ཡང་བྱང་སེམས་བདག་ཉིད་་་་
ཆེན་པོ་ཞིག་གིས། ཕུག་འདོམ་གང་གྲུ་བཞི་པ་གཅིག་ཏུ་དཔུང་ཚོགས་ཡན་ལག་བཞི་སྤྲུལ་
ཚེ། ཕུག་དེ་ཆེར་མ་སོང་། དཔུང་ཚོགས་ཡན་ལག་བཞི་ཆུང་དུ་ཡང་མ་སོང་བར་ཇི་ལྟར་་་
སྤྲུལ་པ་ལྟར་དངོས་གནས་ལ་གྲུབ་པ་ལྟ་བུའོ། །སྔགས་དང་སྨན་གྱི་ནུས་པ་བསམ་གྱིས་མི་་
ཁྱབ་པ་ནི། སྨན་འགའ་ཞིག་ཟོས་པ་ཙམ་གྱིས་ནད་ཞི་བར་བྱེད་ནུས་པ་དང་། ཡང་སྨན་ཁ་
ཅིག་ལུས་ལ་བཅངས་པ་ཙམ་གྱིས་ནམ་མཁའ་ལ་འགྲོ་ནུས་པ་དང་། ཡང་མི་འཚིག་པའི་་་
རིག་སྔགས་དང་ལྡན་པའི་ལུས་ཤེས་ཀྱིས་ལྕགས་གོང་དམར་འབར་བ་རེག་པའི་ཚེ་ལྕགས་
གོང་དམར་འབར་བའི་སྟེང་ན་ཚ་གྲང་གི་རེག་བྱ་གཉིས་དུས་ཅིག་ཅར་དུ་ཡོད་པ་ལྟ་བུ་་་
349



དང་། སེམས་ཅན་རྣམས་ཀྱི་ལས་ཀྱི་རྣམ་པར་སྨིན་པ་བསམ་གྱིས་མི་ཁྱབ་པ་ནི། རྣག་ཁྲག་
ལ་ལོངས་སྤྱོད་པའི་ལས་སྟོབས་ལྡན་བསགས་པའི་ཡི་དྭགས་འགའ་ཞིག་ཆུ་བོ་གང་གཱ་ལྟ་
བུའི་འགྲམ་དུ་འོངས་པ་ན་སྔོན་གྱི་ལས་ཀྱི་དབང་གིས་ཆུ་བོ་གང་གཱའི་གོ་ས་དེར་རྣག་ཁྲག་
གསར་དུ་སྐྱེས་ནས་དེ་ལ་ཡི་དྭགས་ཀྱིས་ལོངས་སྤྱོད་པ་ལྟ་བུའོ། །དེ་ལྟར་སྤྱིར་བཤད་ནས་
སྐབས་སུ་བབ་པའི་དོན་ནི། ཆུ་འབབ་ཀླུང་ལ་ཡི་དྭགས་རྣག་བློ་ཡང་། །ཞེས་པའི་སྐབས་སུ།
རྗེ་ཙོང་ཁ་པ་ཡབ་སྲས་ཀྱིས། བརླན་ཞིང་གཤེར་བ་ཕོར་བ་གང་ལ། ལས་སྟོབས་ལྡན་་་་་
བསགས་པའི་ལྷ་མི་ཡི་དྭགས་གསུམ་གྱིས་ཐུན་མོང་དུ་བལྟས་པའི་ཚེ། བརླན་ཞིང་གཤེར་་
བ་ཕོར་གང་གི་གོ་ས་ན་ཆུ་དྭངས་ཤིང་བསིལ་བ་དང་བདུད་རྩི་དང་རྣག་ཁྲག་གསུམ་ག་་་
ཚད་གྲུབ་ཏུ་ཡོད་སྲིད་པར་ཞལ་གྱིས་བཞེས་པ་ལ། ཁྱེད་གོ་ཤཱཀ་གཉིས་དང་ཆོས་རྗེ་རོང་པོ་
དང་བཅས་པས། འོ་ན་གཟུགས་ཅན་གྱི་དངོས་པོ་རྣམས་ཀྱིས་རང་གི་སར་གཟུགས་ཅན་་
གཞན་འབྱུང་བའི་གོ་མི་འགེགས་པར་ཐལ། བརླན་ཞིང་གཤེར་བ་ཕོར་བ་གང་གི་གོ་ས་ན་
རྣག་ཁྲག་དང་བདུད་རྩི་དང་ཆུ་དྭངས་ཤིང་བསིལ་བ་ཕོར་གང་པོ་གསུམ་ཡོད་སྲིད་པའི་་
ཕྱིར། ཞེས་ཡུས་དང་བཅས་ཏེ་སྨྲས་འདུག་པ། ལེགས་པར་ཉོན་ཅིག འོ་ན་དབུ་མ་འཇུག་པ་
ལས། ཐུབ་དབང་དུས་གཅིག་ཁོ་ནར་དེའི་རྒྱུ་མཐུན། །གཟུགས་སྐུ་གཅིག་ལ་རང་གི་སྐྱེ་་་་
གནས་སྐབས། །སྔར་འགགས་གསལ་དང་མ་འཆོལ་བྱུང་ཚུལ་ནི། །མ་ལུས་ཀྱིས་བཀྲ་མཐའ་
དག་སྟོན་པར་མཛོད། །ཅེས་ཐུབ་པའི་དབང་པོས་རང་གི་སྐུ་གཅིག་ལ་འཁོར་བ་ཐོག་མེད་
ནས་ཀྱི་རང་གི་སྐྱེ་བའི་གནས་སྐབས་སྔར་བྱུང་བ་ཐམས་ཅད་རིམ་པ་མ་འཆོལ་བར་དུས་
ཅིག་ཅར་དུ་གསལ་བར་སྟོན་ནུས་པ་དང་། ཡང་། དག་པ་འདི་ནི་བཞེད་པ་འཇུག་པ་ཡིན། །
རྡུལ་གཅིག་ཡུལ་ལ་མཁའ་གཏུགས་འཇིག་རྟེན་དང་། །འཇིག་རྟེན་མཐའ་ཡས་ཕྱོགས་ཁྱབ་
རྡུལ་སྟོན་མོད། །རྡུལ་རགས་མི་འགྱུར་འཇིག་རྟེན་ཕྲ་མི་འགྱུར། །ཞེས་རྡུལ་ཕྲ་རབ་གཅིག་
གི་ཁྱོན་ལ་ནམ་མཁའི་མཐས་གཏུགས་པའི་འཇིག་རྟེན་གྱི་ཁམས་རྣམས་གསལ་བར་སྟོན་
པ་དང་། དེ་ལྟར་བསྟན་པའི་ཚེ་ཡང་རྡུལ་དེ་རགས་པ་སྟེ་ཆེ་བར་ཡང་མི་འགྱུར། འཇིག་་་
རྟེན་གྱི་ཁམས་ཕྲ་བ་སྟེ་ཆུང་བར་མི་འགྱུར་བར་སྟོན་ནུས་བཤད་པ་མི་འཐད་པར་ཐལ།
350



གཟུགས་ཅན་གྱི་དངོས་པོ་གཅིག་གི་གོ་སར་གཟུགས་ཅན་གཞན་འབྱུང་བ་མི་སྲིད་པའི་་་
ཕྱིར། འཁོར་གསུམ། འདི་དག་ལས་བརྩམས་པའི་དོན་རྒྱས་པར་བཤད་ན། བློ་དམན་་་་
རྣམས་ཀྱི་བློ་ཡུལ་དུ་མི་ཤོང་བར་སྤྲད་ཀྱིས་འགྱེལ་ནས་ཤི་བའི་ཉེན་ཡོད་པས་རྒྱས་པར་ག་
ལ་འབྲི། འོན་ཀྱང་ད་ལན་ལོག་རྟོག་དེ་དག་སུན་དབྱུང་བའི་ཕྱིར་ཟུར་ཙམ་སྨྲས་པ་ཡིན་ནོ། །
དེ་ལྟར་ཡང་དཔལ་ལྡན་ཟླ་བས་འོན་ཀྱང་ཁྱོད་ཀྱི་གསང་བ་འདི་ནི་སྙད་བགྱི་མ་ལགས་སོ།།
ཞེས་གསུངས་པ་ཡིན་ནོ། །
གཞན་ཡང་། རྣལ་འབྱོར་གྱི་དབང་ཕྱུག་མི་ལ་རས་པས་རས་ཆུང་བ་རྗེས་སུ་་་་
གཟུང་བའི་ཕྱིར་དུ་གཡག་རུའི་ནང་དུ་བཞུགས་ནས། བུ་ཕ་དང་མཉམ་ན་གཡག་རུའི་་་་
ནང་དུ་ཤོག གནས་བདེ་ལ་ཡངས་པ་གཡག་རུའི་ནང་ན་འདུག ཅེས་གསུངས་པའི་ཚེ།
གཡག་ར་ཆེར་མ་སོང་རྗེ་མི་ལ་ཆུང་དུ་མ་སོང་བར་བཞུགས་ཞེས་གསུངས་པ་ཡང་མི་་་་་
འཐད་པར་ཐལ། གཟུགས་ཅན་གྱི་དངོས་པོ་གཅིག་གི་གོ་སར་གཟུགས་ཅན་གཞན་འབྱུང་
བ་མི་སྲིད་པའི་ཕྱིར། འཁོར་གསུམ། འོ་ན་དབུ་མ་འཇུག་པའི་པ་ཚབ་ཀྱི་འགྱུར་བྱང་ལས།
སློབ་དཔོན་ཟླ་བ་གྲགས་པ་ཐེག་པ་མཆོག་ལ་ཐུགས་གཞོལ་པ་མི་འཕྲོགས་པའི་མཁྱེན་རབ་
དང་ཐུགས་རྗེ་མངའ་བ། རི་མོར་བྲིས་པའི་བ་དྲུས་མ་ལས་འོ་མ་བཞོས་པས་བདེན་པར་
ཞེན་པ་ཟློག་པར་མཛད་པས། ཞེས་པ་འདི་ཡང་རྣལ་འབྱོར་པའི་ཏིང་ངེ་འཛིན་གྱི་ནུས་པ་
ཡིན་པས། རི་མོར་བྲིས་པའི་བ་དྲུས་མ་ལས་འོ་མ་འབྱུང་བ་སྲིད་དམ་ཞེ་ན། དེ་ནི་ཤིན་ཏུ་
སྲིད་པར་ཁས་ལེན་དགོས་ཏེ། སངས་རྒྱས་ཀྱི་ཐུགས་རྗེའི་དབང་གིས་ཁྱིམ་པ་གོས་དཀར་་
པོ་ཅན་ལ་ཆོས་གོས་གསུམ་ལ་སོགས་པ་འཚེམ་མཁན་མེད་པར་རང་གྲུབ་ཏུ་འབྱུང་བ་་་་
དང༌། ལྷུང་བཟེད་སོགས་བཟོ་མཁན་མེད་པར་ཡང་རང་གྲུབ་ཏུ་འབྱུང་བ་སོགས་གསུང་་
རོབ་ལས་བཤད་པ་ལྟར་ཁས་ལེན་དགོས་པའི་ཕྱིར། ཡང་ཁྱེད་ཅག་མང་པོས། རབ་རིབ་་་
དང་ལྡན་དབང་པོ་ཅན་མཚུངས་པ། །ཆུ་འབབ་ཀླུང་ལ་ཡི་དྭགས་རྣག་བློ་ཡང་། །ཞེས་རབ་
རིབ་ཅན་གྱི་མིག་ཤེས་ལ་སྐྲ་ཤད་སྣང་བ་དང་། ཡི་དྭགས་ལ་ཆུ་ཀླུང་རྣག་ཁྲག་ཏུ་སྣང་བ་་
གཉིས་དོན་ཤེས་ཡོད་མེད་མཚུངས་པར་བཤད་པ་མི་འཐད་པར་ཐལ། རབ་རིབ་ཅན་གྱི་་
351



མིག་ཤེས་ལ་སྐྲ་ཤད་སྣང་བའི་ཚེ་སྐྲ་ཤད་དངོས་གནས་ལ་མེད། ཡི་དྭགས་ཀྱི་མིག་ཤེས་ལ་་
ཆུ་ཀླུང་རྣག་ཁྲག་ཏུ་སྣང་བའི་ཚེ་རྣག་ཁྲག་དངོས་གནས་ལ་ཡོད་པ་ཞིག་སྲིད་པའི་ཕྱིར།
ཞེས་ཟེར་བ་འདིའི་ལན་ལ་མཁས་པ་ཁ་ཅིག ཡི་དྭགས་ལ་ཆུ་ཀླུང་རྣག་ཁྲག་ཏུ་སྣང་བའི་ཚེ་
རྣག་ཁྲག་དངོས་གནས་ལ་ཡོད་པར་ཊིཀ་ཆེན་ལས་གསུངས་པའི་དོན་ནི། ཡི་དྭགས་ཀྱི་་་་
མིག་ཤེས་ལ་བརླན་གཤེར་ཕོར་གང་རྣག་ཁྲག་ཏུ་སྣང་བའི་ཚེ་རྣག་ཁྲག་དངོས་གནས་ལ་་
ཡོད་པའི་དོན་མ་ཡིན་གྱི། ཕོར་གང་པོ་དེ་ཡི་དྭགས་ཀྱིས་ལག་ཏུ་བླངས་ནས་འཐུང་བའི་ཚེ་
དེའི་རིགས་འདྲ་ཕྱི་མ་རྣག་ཁྲག་ཏུ་འགྱུར་བ་ལ་དགོངས་པ་ཡིན། ཞེས་གསུངས། ཡང་་་་
མཁས་པ་ཁ་ཅིག གཞུང་དུ་དེ་ལྟར་བཤད་པ་ནི། ཡི་དྭགས་ལ་ཆུ་ཀླུང་རྣག་ཁྲག་ཏུ་སྣང་་་་
ཡང་རྣག་ཁྲག་དངོས་གནས་ལ་མེད་པ་ཅིག་གི་དབང་དུ་བྱས་ལ། ཊཱིཀ་ཆེན་ལས་ཡི་དྭགས་
ཀྱི་མིག་ཤེས་ལ་ཆུ་ཀླུང་རྣག་ཁྲག་ཏུ་སྣང་བའི་ཚེ་རྣག་ཁྲག་ཡོད་པར་གསུངས་པ་ནི། ལས་
དབང་གིས་ཆུ་ཀླུང་གི་སྟེང་དུ་རྣག་ཁྲག་གསར་དུ་སྐྱེས་པ་ལ་དགོངས་པ་ཡིན་ཞེས་ཟེར། དེ་
ཐམས་ཅད་ཊཱིཀ་ཆེན་གྱི་དགོངས་པ་མིན་པས། རང་ལུགས་ཀྱི་ལན་ནི། སྟོང་ཐུན་སྐལ་་་་་
བཟང་མིག་འབྱེད་ལས་གསུངས་པ་ལྟར་བཤད་ན། གཞན་ཡང་གཞུང་འདི་ཕྱི་རོལ་གྱི་དོན་
མེད་ཀྱང་དོན་སྣང་གི་ཤེས་པ་བདེན་གྲུབ་ཏུ་སེམས་ཙམ་པས་འདོད་པ་འགོག་པ་ལས་་་་
འཕྲོས་པ་ཡིན་ལ། དོན་ནི། རབ་རིབ་ཅན་གྱི་མིག་ཤེས་དང་། ཆུ་ཀླུང་རྣག་ཁྲག་ཏུ་སྣང་་་་་
བའི་ཡི་དྭགས་ཀྱི་མིག་ཤེས་གཉིས་བདེན་མེད་དུ་མཚུངས་པས། དེ་གཉིས་ཕྱི་རོལ་གྱི་དོན་
མེད་ཀྱང་དོན་སྣང་གི་ཤེས་པ་བདེན་པར་གྲུབ་པའི་དཔེར་མི་རིགས་ཞེས་པའོ། །ལེགས་་་་
པར་བཤད་དོ། །དེ་བཞིན་དུ་གྲུབ་མཐའ་ཀུན་ཤེས་པས། སྐྲ་ཤད་མེད་དང་རྣག་ཀླུང་ཡོད་
པ་འགལ། །ཞེས་པའི་ལན་ཡང་དེ་ཉིད་ཀྱིས་ཤེས་པར་བྱའོ། །ཡང་ཁྱེད་རྣམས་ཀྱིས་དགག་
པ་ཐུན་མོང་བ་ཅིག་ལ། སྟོན་པ་ཤཱཀྱ་ཐུབ་པའི་སྐུ་གཟུགས་ལ་མུ་སྟེགས་རྫོགས་བྱེད་དང་།
ཀུན་དགའ་བོ་གཉིས་ཀྱིས་དུས་ཅིག་ཅར་དུ་བལྟས་པའི་ཚེ། སྟོན་པ་ཤཱཀྱ་ཐུབ་པ་སྐུ་་་་་
གཟུགས་ཀྱི་སྟེང་ན་མཛེས་མི་མཛེས་ཀྱི་གཟུགས་གཉིས་ཅིག་ཅར་དུ་ཡོད་པར་ཐལ། ལས་་་
ཁྱད་པར་བ་བསགས་པའི་ལྷ་མི་ཡི་དྭགས་གསུམ་གྱིས་བརླན་ཞིང་གཤེར་བ་ཕོར་པ་གང་་
352



ལ་ཐུན་མོང་དུ་བལྟས་པའི་ཚེ་བརླན་ཞིང་གཤེར་བ་ཕོར་པ་གང་པོ་དེའི་སྟེང་ན་རྣག་ཁྲག་
དང་ཆུ་དྭངས་ཤིང་བསིལ་བ་དང་བདུད་རྩི་གསུམ་ག་དངོས་གནས་ལ་ཡོད་པའི་ཕྱིར། །
ཞེས་ཟེར་བ་འདིའི་ལན་ལ་ཁ་ཅིག སྐྱོན་མེད་དེ། རྫོགས་བྱེད་ལ་སྟོན་པ་ཤཱཀྱ་ཐུབ་པའི་སྐུ་
གཟུགས་མི་མཛེས་པར་སྣང་བ་དེ་འཕྲལ་གྱི་འཁྲུལ་རྒྱུ་གྲུབ་མཐའ་ངན་པའི་དབང་གིས་་་
སྣང་བ་ཡིན་ལ། ཡི་དྭགས་ལ་ཆུ་ཀླུང་རྣག་ཁྲག་ཏུ་སྣང་བ་ནི་ཕུགས་ཀྱི་འཁྲུལ་རྒྱུ་ལས་ངན་
པའི་དབང་གིས་སྣང་བ་ཡིན་པའི་ཕྱིར། ཞེས་པའི་ལན་འདེབས་ཟེར། དེ་ནི་མི་འཐད་དེ།
ཕུགས་ཀྱི་འཁྲུལ་རྒྱུ་ལས་ངན་པའི་དབང་གིས་སྣང་བ་ཐམས་ཅད་ཡོད་པར་རང་ལུགས་ལ་
ཡང་མི་འཇོག་པའི་ཕྱིར། དེས་ན་རང་ལན་ནི། སྟོན་པ་ཤཱཀྱ་ཐུབ་པའི་སྐུ་གཟུགས་འཛིན་་
པའི་མུ་སྟེགས་རྫོགས་བྱེད་ཀྱི་མིག་ཤེས་ལ་སྟོན་པ་ཤཱཀྱ་ཐུབ་པའི་སྐུ་གཟུགས་མི་མཛེས་་་་
པར་སྣང་བ་གཞི་མ་གྲུབ་སྟེ། སྟོན་པ་ཤཱཀྱ་ཐུབ་པའི་སྐུ་གཟུགས་འཛིན་པའི་མིག་ཤེས་ཡིན་
ན། དེ་མཛེས་པར་སྣང་བའི་མིག་ཤེས་ཡིན་དགོས་པའི་ཕྱིར། སངས་རྒྱས་རྗེས་དྲན་གྱི་མདོ་
ལས། མཐོང་ན་མི་མཐུན་པ་མེད་ཅེས་བཤད་པ་ལ་རྒྱུ་མཚན་ཡོད་པའི་ཕྱིར། འོ་ན་་་་་་
འཕགས་པ་ཐོགས་མེད་ཀྱིས་མགོན་པོ་བྱམས་པ་སྒྲུབ་པའི་ཚེ། མགོན་པོ་བྱམས་པའི་སྐུ་་་་
གཟུགས་ཁྱི་མོའི་གཟུགས་སུ་མཐོང་བར་བཤད་པ་མི་འཐད་པར་ཐལ། མུ་སྟེགས་རྫོགས་་་
བྱེད་ཀྱི་མིག་ཤེས་ལ་སྟོན་པ་ཤཱཀྱ་ཐུབ་པའི་སྐུ་གཟུགས་མི་མཛེས་པ་མི་སྲིད་པའི་ཕྱིར། །
རྟགས་ཁས། ཞེས་ཟེར་ན། སྐྱོན་མེད་དེ་དེའི་ཚེ་འཕགས་པ་ཐོགས་མེད་ཀྱིས་མགོན་པོ་་་་་
བྱམས་པའི་སྐུ་གཟུགས་མཐོང་བ་མ་ཡིན་གྱི་འཕགས་པ་ཐོགས་མེད་ཀྱི་སྒྲིབ་པ་སྦྱང་བའི་་
ཕྱིར་དུ། ཁྱི་མོའི་གཟུགས་འབུས་བཤིག་པ་ཅིག་སྤྲུལ་བ་ཙམ་ཡིན་པའི་ཕྱིར། ཡང་། ཁོ་ན་རེ།
མུ་སྟེགས་རྫོགས་བྱེད་དེ་སོ་སོ་སྐྱེ་བོ་ལས་དག་པ་ཡིན་པར་ཐལ། དེ་མཆོག་གི་སྤྲུལ་བའི་སྐུ་
སྟོན་པ་ཤཱཀྱ་ཐུབ་པའི་སྐུ་གཟུགས་མངོན་སུམ་དུ་མཐོང་བའི་སོ་སོ་སྐྱེ་བོ་ཡིན་པའི་ཕྱིར།
ཁྱབ་སྟེ། མཆོག་གི་སྤྲུལ་སྐུ་དེ་སོ་སོ་སྐྱེ་བོ་ལས་དག་ཡན་ཆད་ཀྱི་མངོན་སུམ་གྱི་སྤྱོད་ཡུལ་་་
ཡིན་པའི་ཕྱིར། ཞེས་ཟེར་ན་དེ་ནི་འདོད་པ་ཡིན་ཏེ། དེའི་ལས་དག་གི་དོན་ནི་སངས་རྒྱས་
ཀྱི་སྐུ་གཟུགས་དེ་མངོན་སུམ་དུ་མཐོང་བ་ལ་བསྟེན་ནས་རྒྱུད་ལ་ལམ་བཟང་བག་ཆཊ་་་་
353



འཇོག་པ་ལ་དགོངས་པའི་ཕྱིར། ཡང་ཁྱེད་ཀྱིས་ཆུ་བོ་གང་གཱ་ལ་ཡི་དྭགས་ཀྱིས་བལྟས་པའི་
ཚེ། ཆུ་བོ་གང་གཱའི་སྟེང་ན་མེ་དངོས་གནས་ལ་ཡོད་པ་ཅིག་སྲིད་པར་ཐལ། ལས་ཁྱད་པར་
བ་བསགས་པའི་མི་དང་ཡི་དྭགས་གཉིས་ཀྱིས་ཆུ་བོ་གང་གཱ་ལ་ཐུན་མོང་དུ་ཅིག་ཅར་་་་་་་
བལྟས་པའི་ཚེ་ཆུ་བོ་གང་གཱའི་སྟེང་ན་རྣག་ཁྲག་དང་ཆུ་དྭངས་ཤིང་བསལ་བ་གཉིས་ཅིག་
ཅར་དུ་ཡོད་པ་སྲིད་པའི་ཕྱིར། འདོད་ན། ཚ་གྲང་ལྷན་ཅིག་མི་གནས་འགལ་མིན་པར་ཐལ།
ཚ་གྲང་ལྷན་ཅིག་ཏུ་གནས་པ་ཞིག་སྲིད་པའི་ཕྱིར། ཞེས་ཟེར་ན། སྐྱོན་མེད་དེ། ཚ་གྲང་ལྷན་
ཅིག་མི་གནས་འགལ་དུ་བཤད་པ། སེམས་ཅན་གྱི་ལས་ཁྱད་པར་བ་དང་། རྣལ་འབྱོར་བའི་
ཏིང་ངེ་འཛིན་གྱི་མཐུ་སོགས་མ་འཚོགས་པའི་དབང་དུ་བྱས་པའི་ཕྱིར། དཔེར་ན་རྣལ་་་
འབྱོར་བ་འགའ་ཞིག་གིས་སྟོད་ནས་མེ་འབར་སྨད་ནས་ཆུ་བབས་པའི་རྫུ་འཕྲུལ་བསྟན་་་་
པའི་ཚེ། ཚ་གྲང་ལྷན་ཅིག་གཅིག་ཏུ་གནས་པ་མངོན་སུམ་གྱིས་གྲུབ་པ་བཞིན། ཡང་ཁྱེད་
ཀྱིས། འགལ་བ་ལ་མ་འཁྲུལ་བའི་ཚད་མ་ཡོད་པར་ཐལ། ཡི་དྭགས་ཀྱི་མིག་ཤེས་དང་མིའི་
མིག་ཤེས་ཀྱིས་ལྗོན་ཤིང་འབྲས་བུ་ཅན་ལ་ཅིག་ཅར་ཏུ་བལྟས་པའི་ཚེ། ཡི་དྭགས་ཀྱི་མིག་་་
ཤེས་ཀྱིས་ལྗོན་ཤིང་ལ་འབྲས་བུ་མེད་པར་གཞལ། མིའི་མིག་ཤེས་ཀྱིས་ལྗོན་ཤིང་ལ་འབྲས་
བུ་ཡོད་པར་གཞལ་བའི་ཕྱིར། གཞན་ཡང་། གསལ་བ་དེར་ཐལ། ཡི་དྭགས་ཀྱིས་ཆུ་བོ་གང་
གཱའི་འགྲམ་དུ་ཕྱིན་པའི་ཚེ། ཡི་དྭགས་ཁ་ཅིག་གི་མིག་ཤེས་ཀྱིས་ཆུ་བོ་གང་གཱ་བསྐམས་པར་
གཞལ། མིའི་མིག་ཤེས་ཀྱིས་ཆུ་བོ་གང་གཱ་མ་བསྐམས་པར་གཞལ་བའི་ཕྱིར། ཞེས་ཟེར་ན།
ཐལ་འགྱུར་དང་པོ་དེའི་སྐྱོན་མེད་དེ། དེའི་ཚེ་ཡི་དྭགས་ལ་ལས་ཀྱིས་གེགས་བྱས་པས་ལྗོན་
ཤིང་འབྲས་བུ་ཅན་དེ་མ་མཐོང་བ་ཡིན་གྱི། དེས་མེད་པར་གཞལ་བ་ཡིན་པའི་ཕྱིར། ཐལ་
འགྱུར་ཕྱི་མ་ལའང་སྐྱོན་མེད་དེ། ཡི་དྭགས་ཁ་ཅིག་ཆུ་འཐུང་འདོད་ནས་ཆུ་བོ་གང་གཱའི་་་
འགྲམ་དུ་ཕྱིན་པ་ན་ལས་ཀྱིས་གེགས་བྱས་ནས་ཆུ་བོ་གང་གཱ་མ་མཐོང་བ་ན། རྟོག་པས་ཆུ་
བོ་གང་གཱ་བསྐམས་སོ་སྙམ་དུ་བཟུང་བ་ཡིན་གྱི། ཆུ་བོ་གང་གཱ་བསྐམས་པར་གཞལ་བ་མིན་
པའི་ཕྱིར། གཞན་ཡང་། ཁྱེད་ཀྱི་ཆོས་རྗེ་རོང་པོས། སྤྱོད་འཇུག་ལས། སེམས་ཅན་དམྱལ་་་
བའི་མཚོན་ཆ་རྣམས། །སུ་ཞིག་གིས་ནི་ཆེད་དུ་བྱས། །ལྕགས་བསྲེཊ ་ས་གཞི་སུ་ཡིས་བྱས། །
354



མེ་ཚོགས་དག་ནི་ཅི་ལས་བྱུང་། །དེ་འདྲ་དེ་དག་ཐམས་ཅད་ནི། །སྡིག་སེམས་ཡིན་པར་ཐུབ་
པས་གསུངས། །ཞེས་བཤད་པ་མི་འཐད་པར་ཐལ། ལྕཊ་བསྲེགས་ཀྱི་ས་གཞི་དང་དམྱལ་
བའི་མེ་ལ་སོགས་ཕྱི་རོལ་དོན་དུ་གྲུབ་པའི་ཕྱིར། དེས་ན་དམྱལ་བའི་མཚོན་ཆ་དང་།
ལྕགས་བསྲེཊ་ཀྱི་ས་གཞི་ལ་སོགས་པ་དངོས་གནས་པ་མེད་དེ། ཡོད་ན་སུས་བྱས། དེ་དག་
ནི་སེམས་ཀྱི་འཁྲུལ་སྣང་ཙམ་ཡིན་མོད། ཅེས་ཟེར་བ། དེ་ནི་མི་འཐད་དེ། དེ་ལྟར་ན་དམྱལ་
བའི་སེམས་ཅན་དང་མཐོ་རིས་ཀྱི་ལྷ་ལ་སོགས་པ་སེམས་ཀྱི་འཁྲུལ་སྣང་བཟང་ངན་ཙམ་
བྱུང་བ་ཡིན་གྱི། དངོས་གནས་ལ་སྡུག་བསྔལ་དང་བདེ་བ་ལ་སོགས་པ་མེད་པར་ཁས་ལེན་
དགོས་པས། རྒྱུ་དགེ་སྡིག་ལས་འབྲས་བུ་བདེ་སྡུག་འབྱུང་བ་མི་སྲིད་པར་ཐལ་བའི་སྐྱོན་་་་
ཡོད་དོ། །འོ་ན་ལུང་དེའི་དོན་གང་ཡིན་ཞེ་ན། ཕྱི་རོལ་པས་སྣོད་བཅུད་ཀྱི་འཇིག་རྟེན་་་་
ཐམས་ཅད་དབང་ཕྱུག་གིས་བྱས་པར་འདོད་པས། དེ་འགོག་པའི་གཞུང་ཡིན་ལ། དོན་ནི།
སུ་ཞིག་གིས་ནི་ཆེད་དུ་བྱས། །ཞེས་པས་དམྱལ་བ་བའི་མཚོན་ཆ་དང་ལྕགས་བསྲེགས་ཀྱི་ས་
གཞི་དང་། མེའི་ཚོགས་དེ་དག་སྐྱེ་བ་སྔ་མར་ལས་ངན་བསགས་པའི་སྡིག་སེམས་ལས་བྱུང་
བ་ཡིན་གྱི། དབང་ཕྱུག་ལ་སྣོད་བཅུད་ཀྱི་འཇིག་རྟེན་དེ་དག་བྱེད་པའི་ནུས་པ་མེད་པའི་་་
ཕྱིར། ཞེས་པའི་དོན་ནོ། །དེ་ཕྱིར་རྣམ་འགྲེལ་དུ་ཡང་དབང་ཕྱུག་འཇིག་རྟེན་ཀུན་གྱི་བྱེད་
པ་པོར་འདོད་པ་ལེའུ་གཉིས་པར་རྒྱས་པར་བཀག་པས། ཤིང་རྟ་ཆེན་པོ་རྣམས་དགོངས་་་
པ་གཅིག་གོ། །ཡང་སྟོང་ཐུན་སྐལ་བཟང་མིག་འབྱེད་ལས། གལ་ཏེ་ངེད་ཡང་མཐོང་མེད་ལ། །
བརྟེན་ནས་གཟུགས་གཞན་འབྱུང་གྱུར་ན། །ཞེས་སོགས་ཀྱི་དོན། ཐག་ཉེ་བ་ནས་ལྟ་བའི་ཚེ་
ཡུལ་དབང་བར་དུ་ལས་གཟུགས་གསལ་བ་དང་། ཐག་རིང་ནས་ལྟ་བའི་ཚེ་ཡུལ་དབང་་་་
བར་དུ་ལས་གཟུགས་མི་གསལ་བ་སྐྱེ་བས་ཐག་ཉེ་རིང་ལ་སྔོན་པོ་སོགས་དབང་ཤེས་ལ་་་
གསལ་མི་གསལ་གྱི་ཁྱད་བྱུང་བ་ཡིན་གྱི། ཤེས་པ་ལ་རྣམ་པ་ཤར་བའི་དབང་གིས་མ་ཡིན་་་
པར་སྨྲ་བའི་འདོད་པ་བརྗོད་ནས། དེ་འགོག་པ་ན་ཐག་ཉེ་རིང་ནས་ལྟ་བའི་ཚེ་སྔོ་འཛིན་་་
མིག་ཤེས་དང་། སྔོན་པོའི་བར་དུ་སྐྱེས་པའི་ལས་གཟུགས་དེ་དག་གིས། ཡུལ་བསྒྲིབས་པ་ན་
སྔོན་འཛིན་མིག་ཤེས་ཀྱིས་སྔོན་པོ་མི་མཐོང་བར་ཐལ་ཞིང་། མ་བསྒྲིབས་ན། ཐག་ཉེ་བ་་་
355



ནས་ལྟ་བ་མིག་ཤེས་ཀྱིས་ལས་གཟུགས་གསལ་བ་དང་། སྔོན་པོ་གཉིས་ཅིག་ཅར་སོ་སོར་
མཐོང་བ་དང་། ཐག་རིང་བ་ནས་ལྟ་བའི་མིག་ཤེས་ཀྱིས་ཀྱང་ལས་གཟུགས་མི་གསལ་བ་་་
དང་སྔོན་པོ་གཉིས་ཅིག་ཅར་སོ་སོར་མཐོང་བར་གསལ་བ་འཕེན་པ་ཡིན་ཞེས་གསུངས་པ་
ལ། ཁྱེད་ཀྱིས་དེ་ནི་མི་འཐད་དེ། འཁོར་གསུམ་ཁས་བླངས་པའི་ཕྱིར། ཇི་ལྟར་བླངས་ན། འོ་
ན་སྔོན་འཛིན་མིག་ཤེས་ཀྱིས་སྔོན་པོ་མི་མཐོང་བར་ཐལ། ཡུལ་དབང་བར་གྱི་ལས་་་་
གཟུགས་དེས་ཡུལ་སྔོན་པོ་སྒྲིབ་ཕྱིར། ཁྱབ་གསལ་དངོས། རྟཊ་མ་གྲུབ་ན། ཐག་ཉེ་བ་ནས་
ལྟ་བའི་མིག་ཤེས་ཀྱིས་ལས་གཟུགས་གསལ་བ་དང་། སྔོན་པོ་གཉིས་ཅིག་ཅར་སོ་སོ་་་་་་
མཐོང་བར་ཐལ། དེས་དེ་ལ་མ་བསྒྲིབས་པའི་ཕྱིར། འཁོར་གསུམ་དང་པོའོ། །ཐག་རིང་བ་
ནས་ལྟ་བའི་མིག་ཤེས་ཀྱིས་ཀྱང་ལས་གཟུགས་མི་གསལ་བ་དང་སྔོན་པོ་གཉིས་ཅིག་ཅར་་་
སོ་སོར་མཐོང་བར་ཐལ། དེས་དེ་མ་བསྒྲིབས་པའི་ཕྱིར། འཁོར་གསུམ་དངོས་འགལ་གྱི་་་
འཕྲེང་བ་གཉིས་པའོ། །ཞེས་ཟེར་བ་ནི། ངོ་ཚ་བའི་གཏམ་ཡིན་ཏེ། སྟོང་ཐུན་གྱི་ལུགས་ནི།
གཞུང་འདི་ཕྱི་རོལ་པས་ཡུལ་དབང་བར་དུ་ལས་གཟུགས་སྐྱེ་བར་འདོད་པ་གཙོ་བོར་་་་་་
འགོག་པ་ཡིན་པས། དེའི་ཚུལ་ནི། ཡུལ་དབང་བར་དུ་གསལ་མི་གསལ་གྱི་ལས་གཟུགས་་་་
ཡོད་ན། དེ་འདྲའི་ལས་གཟུགས་དེས་སྔོ་འཛིན་མིག་ཤེས་ཀྱིས་སྔོན་པོ་མཐོང་བ་ལ་སྒྲིབ་་་
བམ་མི་སྒྲིབ། སྒྲིབ་ན་སྔོན་འཛིན་མིག་ཤེས་ཀྱིས་སྔོན་པོ་མཐོང་བར་འགྱུར་ལ། མི་སྒྲིབ་ན།
སྔོན་འཛིན་མིག་ཤེས་ཀྱིས་ལས་གཟུགས་དང་སྔོན་པོ་གཉིས་ཀ་ཅིག་ཅར་སོ་སོར་མཐོང་་་་
བར་ཐལ། ཡུལ་དབང་བར་དུ་ལས་གཟུགས་གཅིག་སྐྱེ་ནི་སྐྱེ། ལས་གཟུགས་དེས་སྔོན་པོ་་་
མཐོང་བ་ལ་མི་སྒྲིབ་པའི་ཕྱིར། ཞེས་པའི་དོན་ཡིན་པར་རྣམ་འགྲེལ་གྱི་གཞུང་ལ་གོ་བ་ཅུང་
ཟད་རྙེད་པ་ཡན་ཆད་ཀྱིས་རྟོགས་ནུས་པར་ཤིན་ཏུ་སླ་བ་ལ། ཕྱོགས་སྔའི་བསམ་དོན་་་་་་
གཏན་མ་གོ་བར། འཁོར་གསུམ་དང་པོའོ། །འཁོར་གསུམ་གཉིས་པའོ། །ཞེས་ཟེར་བ་ནི།
འཁོར་གསུམ་བྱེད་རྒྱུས་འཕོངས་པའོ། །ཡང་བརླན་ཞིང་གཤེར་བ་ཕོར་བ་གང་ལ་ཡི་་་་་
དྭགས་ཀྱིས་བལྟས་པའི་ཚེ། བརླན་ཞིང་གཤེར་བ་ཕོར་བ་གང་གི་གོ་སར་རྣག་ཁྲག་དངོས་
གནས་ལ་སྐྱེ་བ་ཞིག་སྲིད་པར་ཞལ་གྱིས་བཞེས་པ་ལ། ཁ་ཅིག་གིས་དེ་ལྟར་འདོད་པ་ཕྱི་་་
356



རོལ་པས་ཡུལ་དབང་བར་དུ་ལས་གཟུགས་སྐྱེ་བར་འདོད་པ་དང་མཚུངས་པས། ཆོས་་་་
གྲགས་ཀྱིས་མུ་སྟེཊ་འགོགས་པའི་རིགས་པས་གནོད། ཅེས་ཟེར་རོ། །དེ་ལ་སྟོན་ཐུན་ཆེན་་
མོར། ད་ལྟར་ཁས་བླངས་པ་ལ་ཆོས་ཀྱི་གྲགས་པའི་རིགས་པས་གནོད་པ་མ་ཡིན་གྱི་རླུང་
མཁྲིས་བད་ཀན་ལ་སོགས་པའི་ནད་ལྔ་དང་། ས་ཆུ་མེ་རླུང་ནམ་མཁའ་ལྔ་དང་། གདོན་ལྔ་
ལ་སོཊ་པ་ཉོན་མོངས་དུག་ལྔའི་དངོས་འབྲས་ཡིན་པའི་ཕྱིར། འདོད་པ་ནི། ཇི་སྐད་དུ། །
འཁྲུལ་ཕྱིར་རླུང་སོགས་ཆོས་མ་ཡིན། །ཞེས་སོགས་ཆོས་ཀྱི་གྲཊ་པས་མུ་སྟེགས་འགོག་པའི་
རིགས་པ་དེ་དག་འདོན་པ་བསྒྱུར་ལ་བཀག་པར་ཤེས་པར་བྱོས་ཤིག ཅེས་གསུངས། དེ་ལ་
ཁྱོད་ཀྱིས་སྐྱོན་སྤོང་བྱེད་པ་ན། གཞུང་དེར་ནི་དུག་གསུམ་པོ་ནད་གསུམ་གྱི་ཉེར་ལེན་ལས་
སྐྱེ་བ་བཀག་པ་ཡིན་གྱི། ནད་གསུམ་པོ་དུག་གསུམ་གྱི་འབྲས་བུ་ཡིན་པ་བཀག་པ་མེད་དོ།
དེས་ན་ཉེས་པ་བད་མཁྲིས་རླུང་གསུམ་པོ་དུག་གསུམ་གྱི་འབྲས་བུ་ཡིན་པར་དྲི་མ་མེད་་་་
པའི་བཀའ་དང་བསྟན་བཅོས་མཐའ་དག་ལས་གསུངས་སོ། །ཞེས་སྨྲས་འདུག་པ། ཟེར་་་་
རྒྱུས་འཕོངས་པའི་གཏམ་ཡིན་མོད། འོ་ན་ཉོན་ཅིག རླུང་མཁྲིས་བད་ཀན་གསུམ་ལ་སོགས་
པའི་ནད་ལྔ་དང་ཉོན་མོངས་པ་དུག་ལྔ་པོ་རྗེས་སུ་འགྲོ་ལྡོག་མི་འཁྲུལ་པར་ཐལ། དེ་རྣམས་
རྒྱུ་འབྲས་ཡིན་པའི་ཕྱིར། རྟགས་ཁྱབ་དངོས། འདོད་དོ་སྙམ་ན། འོ་ན་རླུང་འཁྲིས་བད་ཀན་
ཤས་ཆེ་བའི་དགྲ་བཅོམ་པ་གཞི་མ་གྲུབ་པར་ཐལ། འདོད་པ་དེའི་ཕྱིར། འཁོར་གསུམ་མིན་
ནམ། དེ་བཞིན་དུ་ཁྱེད་རྣམས་ཀྱིས་སྔོན་འཛིན་སྔོན་པོ་དངོས་སུ་མ་རྟོགས་ཏེ། དེ་གཉིས་ཀྱི་
བར་དུ་སྔོན་པོའི་རྣམ་པས་ཆོད་པའི་ཕྱིར། དེས་སྔོན་འཛིན་མིག་ཤེས་ཀྱིས་སྔོན་པོ་དངོས་
སུ་མ་རྟོགས། སྔོན་པོའི་རྣམ་པ་དངོས་སུ་རྟོགས། དེ་ཕྱིར་དོན་ལྐོག་ན་མོ་ཞེས་པ་ཡང་འདི་
ལྟ་བུ་ལ་ཟེར། ཞེས་པའི་འདོད་པ་འདི་ཡང་མུ་སྟེགས་གྲངས་ཅན་པས། ཕྱི་ཡི་ཡུལ་གྱི་རྣམ་
པ་འཆར་ཞིང་ནང་ནས་སྐྱེ་བའི་རྣམ་པ་འཆར་བའི་བློའམ་ཆེན་པོ་ཞེས་བྱ་བ་ཡོད། ཅེས་་་
ཟེར་བ་དང་མཚུངས་པས། དེ་ལའང་ཆོས་གྲགས་ཀྱིས་མུ་སྟེགས་འགོག་པའི་རིགས་པ་་་་༌་
འདོན་པ་སྒྱུར་ལ་འགོག་པར་བྱའོ། །ཡང་ཁྱེད་ཀྱིས་ནམ་མཁའ་ཕྲག་དོག་གི་དངོས་འབྲས་
སུ་ཁས་ལེན་པ་ཞིག་ཡོད་ན། དེ་ལ་དེ་ཙམ་དུ་མཚར་དུ་མི་བརྩིའོ། །དེ་བས་ཀྱང་ངོ་མཚར་
357



ཆེ་བ་གཞན་ཞིག་སྣང་བ་ནི། ནམ་མཁའ་མཐའ་ཡས་སྐྱེ་མཆེད་པའི་ལྷ་ཞིག་གིས། ཆུ་ཀླུང་
ཆེན་པོ་ཞིག་གི་དྲུང་དུ་ཕྱིན་པ་ན། ཆུ་དེའི་སྐད་ཅིག་སྔ་མས་ཉེར་ལེན་དང་། ལྷ་དེའི་ལས་
ཀྱི་བདག་པོའི་རྐྱེན་བྱས་ནས། ཆུ་ཀླུང་གི་དངོས་འབྲས་སུ་ནམ་མཁའ་སྐྱེའོ། །ཞེས་ཟེར་བ་
འདི་ཉིད་ཤིན་ཏུ་ཡ་མཚན་ནོ། །ཞེས་ཐུཊ་ཁྲེལ་དང་བཅས་ཏེ་སྨྲས་འདུག་པ། འདི་ནི་སྔོན་
གྱི་དུས་ན་དགེ་སློང་ལྷ་ཆེན་པོ་ཞེས་བྱ་བའི་བརྫུན་རླབས་ཅན་ཞིག་བྱུང་སྟེ། བསྟན་པ་ལ་་
གནོད་པ་མང་དུ་བྱས་པ་ན། དགྲ་བཅོམ་པ་རྣམས་ཀྱིས་བཀའ་བསྡུ་བ་གསུམ་པ་མཛད་དེ།
ལྷ་ཆེན་པོས་བསྟན་པའི་ཆོས་ལོག་དེ་རྣམས་སངས་རྒྱས་ཀྱི་བཀའ་མིན་པར་བཤད་ནས་་་
སུན་ཕྱུང་བ་བཞིན་དུ། ཁྱེད་ཀྱིས་ཀྱང་། དགེ་སློང་ལྷ་ཆེན་པོ་དང་མཚུངས་པའི་བརྫུན་་་་་
རླབས་ཆེན་པོ་འདི་ལྟ་བུ་བྱས་ནས། རྗེ་ཙོང་ཁ་པ་ལ་དགག་པ་གཏོང་བ་འདི་སངས་རྒྱས་་་
ཀྱི་བསྟན་པ་ལ་གནོད་པ་བྱས་པ་ཡིན་པས། ཁོ་བོས་ཀྱང་དགྲ་བཅོམ་པ་རྣམས་ཀྱིས་ཆོས་་་
ལོག་དེ་ཉིད་སུན་ཕྱུང་བ་དང་འདྲ་བར། ཁྱེད་ཀྱིས་སྨྲས་པས་བརྫུན་སྦུབས་དེ་དག་་་་་་
བསྟིབས་ཏེ་ཆོས་ལོག་དེ་རྣམས་སུན་དབྱུང་བར་བྱའོ། །
དེ་ལ་ཁྱེད་ཀྱིས་ཕྱོགས་སྔར་བཀོད་པའི་ཆུ་ཀླུང་སྐད་ཅིག་སྔ་མ་ཉེར་ལེན་དང་།
ལྷའི་ལས་ཀྱི་བདག་རྐྱེན་བྱས་ནས་ཆུ་ཀླུང་གི་དངོས་འབྲས་སུ་ནམ་མཁའ་སྐྱེའོ། །ཞེས་ཟེར་
བ་འདི་རྗེ་ཙོང་ཁ་པ་ཡབ་སྲས་ཀྱི་གསུང་རབ་གང་ན་འདུག རྗེས་འབྲང་སུ་ཞིག་གིས་ཁས་
བླངས། ཁྱེད་ཀྱིས་སྟོན་ཅིག ཁོ་བོ་ཅག་ནི་དེ་འདྲ་ཁས་ལེན་པ་རྣམ་རྟོག་བྱེད་རྗེ་ཙོང་ཁ་་་་
པས་རྒྱལ་བའི་གསུང་རབ་མཐའ་དག་གི་དགོངས་པ་ཕྱིན་ཅི་མ་ལོག་པར་བཀྲལ་བ་མཐོང་
བ་ན། ཡིད་ཟུག་རྔུ་འདི་ལྟ་བུ་སྐྱེ་བ། ཁྱེད་སུ་ཞིག་གི་བསྟན་འཛིན་ཡིན་པ་ནི་སྨྲ་དགོས་སོ། །
དེས་ན་འདི་ལ་ཐོག་མ་དཔེ་གཅིག་བཤད་པར་བྱ་སྟེ། འཕགས་པ་མོ་གལ་གྱི་བུས། ངས་་་
ནམ་མཁའ་མཐའ་ཡས་སྐྱེ་མཆེད་ཀྱི་ཏིང་ངེ་འཛིན་ལ་སྙོམས་པར་ཞུགས་པའི་ཚེ་སྲོག་་་་
ཆགས་ཅེ་སྤྱང་སྐད་འབྱིན་པའི་སྒྲ་ཐོས་སོ། །ཞེས་སྨྲས་པ་ཉེར་དགས་ཚོར་ནས། མོ་གལ་གྱི་
བུས་སྨྲས་པའི་ཚིག་དེའི་དོན་མ་ཤེས་པར་ཁྱེད་ལ་བརྫུན་སྨྲས་པའི་ལྟུང་པ་བྱུང་བས་ལྟུང་
པ་ཕྱིར་འཆོས་ཤིག་ཅེས་སྨྲས་སོ། །མོ་གལ་གྱི་བུས་ལྟུང་བ་མ་མཐོང་ངོ། །ཞེས་སྨྲས་པས།
358



ཉེར་དགས་ལྟུང་པ་མཐོང་བཞིན་དུ་མ་མཐོང་ཞེས་སྨྲ་ན། གནས་ནས་དབྱུང་བའི་འོས་་་་་
ཡིན་པས། གཎྜི་རྡུངས་ཤིག་ཅེས་སྨྲས་སོ། །སྐབས་དེར་བཅོམ་ལྡན་འདས་ལ་གསོལ་བ་ན། །
བཅོམ་ལྡན་འདས་ཀྱིས་མོ་གལ་གྱི་བུ་ལ་ལྟུང་བ་མེད་དེ། མོ་གལ་གྱི་བུས་ནམ་མཁའ་མཐའ་
ཡས་སྐྱེ་མཆེད་ཀྱི་ཏིང་ངེ་འཛིན་ལ་སྙོམས་པར་ཞུགས་པ་ལས་ལངས་མ་ཐག་ཏུ་སྲོག་་་་་་
ཆགས་ཅེ་སྤྱང་སྐད་འབྱིན་པའི་སྒྲ་ཐོས་པ་ལ་བསམས་ནས། དེ་ལྟར་སྨྲས་པ་ཡིན་པས་མོ་་་
གལ་གྱི་བུ་ལ་བརྫུན་སྨྲས་པའི་ལྟུང་བ་མེད་དོ། །ཞེས་གསུངས། ཡང་ཉིན་གཅིག་སངས་རྒྱས་
ཀྱི་ཉན་ཐོས་རྣམས་ལ་ཁྱིམ་བདག་ཞིག་གིས་ཤའི་ཐུག་པ་ཞུས་པ་ན་བཞེས་ཏེ། དེ་ནས་ཆུ་་
དྲོན་གྱི་གནས་སུ་ལྷུང་བཟེད་འཁྲུ་བ་ལ་བྱོན་ཏེ། དེའི་ཚེ་དགེ་སློང་རྣམས་ཀྱིས་ཆུ་འདིའི་རྩ་
བ་གང་ནས་འོངས་ཞེས་སྨྲས་པ་ན། མོ་གལ་གྱི་བུས་ཆུ་འདི་མཚོ་མ་དྲོས་པའི་ཆུ་རྒྱུན་ཡིན།
ཞེས་གསུངས། དེ་ལ་ཉེར་དགས་མཚོ་མ་དྲོས་པའི་ཆུ་ནི་བཅོམ་ལྡན་འདས་ཀྱིས་ཡན་ལག་
བརྒྱད་དང་ལྡན་པའི་ཆུར་གསུངས་ན། ཆུ་དྲོན་འདི་འདྲ་མཚོ་མ་དྲོས་པ་ནས་འོངས་པ་ག་
ལ་ཡིན། དེས་ན་ཤེས་བཞིན་དུ་བརྫུན་སྨྲས་པས་ལྟུང་བ་ཕྱིར་འཆོས་ཤིག ཅེས་སྨྲས་པའི་ཚེ་
ཡང་སྐབས་དེ་བཅོམ་ལྡན་འདས་ལ་གསོལ་བས། བཅོམ་ལྡན་འདས་ཀྱིས་མོ་གལ་གྱི་བུ་ལ་
ལྟུང་བ་མེད་ཀྱི། མཚོ་མ་དྲོས་པ་ནས་ཆུ་འདིའི་རྒྱུན་འོངས་པའི་ཚེ། འདིའི་ཐད་ཀྱི་ས་འོག་
ན་ཉི་ཚེ་བའི་སེམས་ཅན་དམྱལ་བ་ཡོད་པས། དེའི་མེ་འོད་ཀྱིས་ཆུ་དྲོན་དུ་གྱུར་པ་ཡིན།
ཞེས་གསུངས། དེས་ན་མཆོག་གི་སྤྲུལ་བའི་སྐུ་འཇིག་རྟེན་ན་བཞུགས་པའི་ཚེ་ལམ་ལོག་པ་
ཡིན་མིན་གསལ་བར་སྟོན་པར་གྱུར་ཀྱང་། ད་ལྟ་སྙིག་མ་ལྔ་ཧ་ཅང་བདོ་བའི་དུས་འདིར་་
རིགས་པ་དྲི་མ་མེད་པའི་རྣམ་གཞག་ཤེས་པའི་མཁས་པ་ནི་དཀོན། ལྷ་ཆེན་པོ་ལྟ་བུའི་་་་
བརྫུན་རླབས་ཅན་གྱི་དགེ་སློང་གི་གཟུགས་ཅན་ནི་ཤིན་ཏུ་མང་། རིགས་པས་མ་ཐུབ་ན་་་་
ལུང་བསྟན་ལོག་པ་རྩོམ་པ་དང་། ཆགས་སྡང་གིས་བསྟན་པ་འཛིན་པར་རློམ་པའི་དུས་་་
འདིར། འཇིག་རྟེན་ཡོངས་སུ་མི་ཤེས་གང་། །འདི་ནི་ཐུབ་པའི་ལྟུང་བར་མངོན། །ཞེས་་་་་
གསུངས་པ་ལྟར་ཁྱེད་ཀྱིས་ཀྱང་། རང་གིས་མ་གོ་བ་ཐམས་ཅད་ཕ་རོལ་པོའི་སྐྱོན་དུ་བཟུང་
ནས། རྗེ་ཙོང་ཁ་པ་ཡབ་སྲས་ལ་དོན་མེད་ཀྱི་དགག་པ་དང་། ངན་སྨྲས་ཀྱིས་སྐུར་ཞུས་མང་
359



དུ་བྱས་འདུག་པ་འདི་ནི་སྙིང་རྗེ་བའི་གནས་འབའ་ཞིག་ཏུ་འདུག་པས། ཅུང་ཟད་བརྡ་གོ་
བ་ཙམ་ཞིག་སྨྲས་པ་ཡིན་ནོ། །འོ་ན་གོང་དུ་བཤད་པའི་ཕྱོགས་སྔ་དེ་དག དངོས་གཅིག་་་་
ཡིད་ནི་ཐ་དད་ཕྱིར། །ཞེས་པའི་དོན་དུ་ཁྱེད་ཀྱིས་སྨྲ་མི་དགོས་སམ་ཞེ་ན། དེའི་དོན་ནི།
དེའི་བཤད་སྦྱར་དགེ་བསྙེན་བཙུན་པ་ངོ་བོ་ཉིད་མེད་པས་མཛད་པར། ནམ་མཁའ་མཐའ་
ཡས་སྐྱེ་མཆེད་ལ་སྙོམས་པར་ཞུགས་པའི་ལྷ་རྣམས་ཀྱིས་ནི་ནམ་མཁའ་མཐོང་སྟེ། གཟུགས་
ཀྱི་འདུ་ཤེས་རྣམ་པར་བཤིག་པའི་ཕྱིར་རོ། །ཞེས་གསུངས་ཤིང་། རྗེ་ཙོང་ཁ་པ་ཡབ་སྲས་་་
ཀྱིས་ཀྱང་། དེ་ཙམ་ཞིག་ཞལ་གྱིས་བཞེས་པ་ཡིན་པས་བསྙོན་ཧམ་མ་མཛད་ཅིག་གོ། །
འདིའི་ལྷག་མ་ཅུང་ཟད་འོག་ཏུ་ཡང་འཆད། དེ་ལྟར་ན་འདི་ཡན་ཆད་དུ་དཔལ་ལྡན་ཟླ་་་
བའི་ལུགས་འཐད་པར་ཁས་བླངས་ནས་རྗེ་ཙོང་ཁ་པ་འགོག་པ་མི་འཐད་པར་བཤད་ཟིན་
ཏོ། །
གཉིས་པ་ཤེར་ཕྱིན་གྱི་མདོ་དང་དབུ་མ་རིགས་ཚོགས་འཇུག་པ་རྩ་འགྲེལ་ཆད་་
སྟོང་མེད་དགག་སྟོན་པའི་གཞུང་དུ་བྱས་ནས་ཉམས་སུ་བླང་བྱ་མ་ཡིན་པར་འདོད་པའི་་
ལོག་རྟོག་དགག་པ་ནི། ཁྱེད་ཀྱིས་ལུགས་གཉིས་རྣམ་འབྱེད་ཅེས་པའི་བསྟན་བཅོས་་་་་
བརྩམས་ནས། ཐོགས་མེད་སྐུ་མཆེད་དབུ་མ་པ་ཆེན་པོ་ཡིན་ཀྱང་། སངས་རྒྱས་བསྐྱངས་་་
དང་དཔལ་ལྡན་ཟླ་བ་གྲགས་པ་སོགས་ངོ་བོ་ཉིད་མེད་པར་སྨྲ་བའི་དབུ་མ་ཡིན་གྱི། དབུ་་
མ་ཆེན་པོ་མིན་ཞེས་སྔར་ཚེ་སྟོད་ཀྱི་གྲུབ་མཐའ་འགྱུར་ནས་སྨྲས་འདུག་པ། འདི་འགོག་པ་
ལ་གཉིས། འདོད་པ་བརྗོད་པ་དང་། དེ་དགག་པའོ། །དང་པོ་ནི། ཁྱེད་ཀྱིས་བརྩམས་པའི་
ལུགས་གཉིས་རྣམ་དབྱེད་ཅེས་པ་དེར། དབུ་མ་པ་ལ་རྣལ་འབྱོར་སྤྱོད་པའི་དབུ་མ་པ་དང་།
ངོ་བོ་ཉིད་མེད་པར་སྨྲ་བའི་དབུ་མ་པ་གཉིས་ཡོད་ལ། དང་པོ་ནི། ཐོགས་མེད་སྐུ་མཆེད་་་་
བཞེད་པའི་དབུ་མ་པ་ལྟ་བུ། འདི་ཡང་གང་ནས་བཤད་ན། མདོ་སྡེ་དགོངས་འགྲེལ་དང༌།
བྱམས་ཆོས་ཕྱི་མ་གསུམ་དང༌། བདེ་བར་གཤེགས་པའི་སྙིང་པོ་ཞེས་བྱ་བ་རྣམས་དོན་་་་་་
གཅིག་ཅིང་། དེ་རྣམས་གནས་ལུགས་མཐར་ཐུག་དང་། བདེན་གྲུབ་ཏུ་འདོད་པ་ཡིན་ནོ། །
གཉིས་པ་ངོ་བོ་ཉིད་མེད་པར་སྨྲ་བའི་དབུ་མ་པ་ནི། ཐལ་འགྱུར་བ་དང་། རང་
360



རྒྱུད་པ་རྣམས་ཡིན་ལ། དེ་གཉིས་ཀྱི་འདོད་ཚུལ་ནི་ཀུན་བརྟཊ་དང་ཡོངས་གྲུབ་སོགས་ཀྱི་
ཕྱེ་གསལ་མེད་པར། ཆོས་ཐམས་ཅད་རང་གི་ངོ་བོས་སྟོང་པའི་རང་སྟོང་མེད་དགག་དེ་་་
ཉིད་ལ་འདོད་ཅིང་ཤེར་ཕྱིན་གྱི་མདོའི་བསྟན་བྱའི་གཙོ་བོའི་སྟོང་ཉིད་དེ་བཞིན་ཉིད་ཐོས་
བསམ་གྱིས་གཏན་ལ་དབབ་པར་བྱ་བ་ཡིན་ཀྱང༌། མེད་པར་དགག་པ་ནི་ལྡོག་པ་གཞན་་་་
སེལ་ཡིན་པས་མངོན་སུམ་ལྟ་ཞོག་རྟོག་མེད་ཀྱི་ཤེས་པའི་ཡུལ་དུའང་མི་རུང་བས་བསྒོམ་་་
པས་ཉམས་སུ་བླང་བྱ་མ་ཡིན། ཞེས་སོགས་ཕྱིན་ཅི་ལོག་མང་དུ་སྨྲས་འདུག་ཀྱང་། དེ་འདྲ་
ཞིབ་ཏུ་ལྟ་བ་ལ་ཁོ་བོ་མི་ཁོམ་པས་བཞག དེས་ན་འདི་དག་དགག་པ་ལ་གསུམ། ཆོས་་་་་
དབྱིངས་ཡེ་ཤེས་ཁོ་ན་གནས་ལུཊ་མཐར་ཐུག་ཡིན་པ་དགོངས་འགྲེལ་དང་བྱམས་ཆོས་ཕྱི་
མ་དང་འགྲེལ་པ་དོན་གསལ་དང་བསྟོད་ཚོགས་ཀྱི་དགོངས་པར་འདོད་པ་དགག དེ་ལྟར་
འདོད་པ་སྔོན་གྱི་མཁས་གྲུབ་རྣམས་ཀྱི་དགོངས་པ་མ་ཡིན་པར་བསྟན། དེས་ན་འདི་ལྟ་་་
བུའི་འདོད་ཚུལ་རྒྱ་བོད་ཀྱི་མཁས་པ་སུའི་ཡང་ལུགས་མིན་པས་དོར་བྱར་བསྟན་པའི། །
དང་པོ་དགོངས་འགྲེལ་གྱི་དགོངས་པ་མིན་པར་བསྟན་པ་ནི། དགོངས་འགྲེལ་ལས་ངོ་བོ་
ཉིད་གསུམ་ངོས་འཛིན་པའི་ཚེ། རྣམ་པར་རྟོག་པའི་སྤྱོད་ཡུལ་ཀུན་བརྟགས་པའི་མཚན་་་
ཉིད་ཀྱི་གནས་འདུ་བྱེད་ཀྱི་མཚན་མ་ལ་གཟུགས་ཀྱི་ཕུང་པོ་ཞེས་ངོ་བོ་ཉིད་དམ་བྱེ་བྲག་གི་
མཚན་ཉིད་དུ་བརྡར་རྣམ་པར་བཞག་པ། ཞེས་སོགས་ཀྱིས་ཀུན་བརྟགས་ངོས་བཟུང་།
རྣམ་པར་རྟོག་པའི་སྤྱོད་ཡུལ་ཀུན་བརྟགས་པའི་མཚན་ཉིད་ཀྱི་གནས་འདུ་བྱེད་ཀྱི་མཚན་
མ་གང་ལགས་པ་དེ་ནི། གཞན་གྱི་དབང་གི་མཚན་ཉིད་ལགས་ཏེ། ཞེས་པས་གཞན་དབང་
ངོས་བཟུང་། ཡོངས་གྲུབ་གང་ཡིན་སྙམ་ན་དེ་འཆད་པ་ལ་དགོངས་འགྲེལ་ལས། རྣམ་པར་
རྟོག་པའི་སྤྱོད་ཡུལ་ཀུན་བརྟཊ་པའི་མཚན་ཉིད་ཀྱི་གནས་འདུ་བྱེད་ཀྱི་མཚན་མ་དེ་ཉིད་་
ཀུན་བརྟགས་པའི་མཚན་ཉིད་དེར་ཡོངས་སུ་མ་གྲུབ་ཅིང་། ངོ་བོ་ཉིད་དེ་ཁོ་ནས་ངོ་བོ་་་་
ཉིད་མ་མཆིས་པ་ཉིད། ཆོས་ལ་བདག་མ་མཆིས་པ་དེ་བཞིན་ཉིད་རྣམ་པར་དག་པའི་་་་་
དམིགས་པ་གང་ལགས་པ་དེ་ནི། ཡོངས་སུ་གྲུབ་པའི་མཚན་ཉིད་ལགས་ཏེ། ཞེས་སྟོང་གཞི་
གཞན་དབང་གི་སྟེང་དུ་དགག་བྱ་ཆོས་བདག་རྣམ་པར་བཅད་ཙམ་གྱི་མེད་དགག་དེ་ལ་
361



ཆོས་ཀྱི་བདག་མེད་ཀྱི་ཡོངས་གྲུབ་ཏུ་འཇོག་པའི་འདི་ལྟ་བུའི་གསལ་བར་གསུངས་པ་རྗེ་་
ཙོང་ཁ་པ་ཉག་གཅིག་གིས་དགོངས་ནས་དྲང་ངེས་རྣམ་འབྱེད་དུ་ལེགས་པར་བཤད་པ་་་
བཀའ་སྩལ་པ་ཡིན་གྱི། ཁྱེད་རང་ཇོ་ནང་པ་གཉིས་ཀྱིས་དོན་དམ་བདེན་པ་གྲུབ་པ་རང་་་་
དབང་བའི་རྟག་པར་འདོད་པ་ནི། མདོ་འདིའི་དོན་དང་རྒྱབ་འགལ་དུ་སོང་བའོ། །གཞན་
ཡང་། དགོངས་འགྲེལ་ལས། གལ་ཏེ་འདུ་བྱེད་ཀྱི་མཚན་ཉིད་དང་། དོན་དམ་པའི་མཚན་
ཉིད་ཐ་དད་ཡིན་པར་གྱུར་ན། འདུ་བྱེད་རྣམས་ཀྱི་བདག་མེད་པ་ཙམ་དང་ངོ་བོ་མེད་པ་་
ཙམ་ཉིད་དོན་དམ་པའི་མཚན་ཉིད་ཡིན་པར་ཡང་མི་འགྱུར། ཞེས་པ་འདིས་ཁྱེད་ཇོ་ནང་
པ་གཉིས་ཀྱི་ཡོངས་གྲུབ་ངོས་འཛིན་རྩ་བ་ནས་བཀག་པ་ཡིན་ཏེ། འདུ་བྱེད་རྣམས་ཀྱི་་་་་
བདག་མེད་པ་ཙམ་དང་ངོ་བོ་མེད་པ་ཙམ་ཉིད་ཅེས་པའི་ཙམ་སྒྲ་འདིས། འདུ་བྱེད་གཞན་
དབང་གི་སྟེང་གི་ཆོས་བདག་བཀག་ཙམ་གྱི་མེད་དགག་ཆོས་ཀྱི་བདག་མེད་ཀྱི་ཡོངས་གྲུབ་
ཏུ་འཇོག་པ་གསལ་བར་བསྟན་པའི་ཕྱིར། གཞན་ཡང་། ཁྱེད་གཉིས་ལ་འདི་འདྲི་བར་བྱ་སྟེ།
འདུ་བྱེད་རྣམས་ཆོས་བདག་གིས་སྟོང་པ་ཆོས་ཀྱི་བདག་མེད་ཀྱི་ཡོངས་གྲུབ་ཡིན་ནམ་མ་་
ཡིན། མ་ཡིན་ན་མདོའི་ཚིག་ཟིན་སྒྲ་ཇི་བཞིན་པ་ཁྱེད་གཉིས་ཀྱིས་བཀག་པར་སོང་བས།
འཁོར་ལོ་ཐ་མ་ངེས་དོན་མཐར་ཐུག་སྟོན་པའི་སྒྲ་ཇི་བཞིན་པའི་མདོ་ཡིན་ནོ་ཞེས་ཡང་་་
ཡང་སྒྲོག་པའི་ཁ་ཕོ་མ་བྱེད་ཅིག དེ་ཆོས་ཀྱི་བདག་མེད་ཀྱི་ཡོངས་གྲུབ་ཡིན་ན། འདུ་བྱེད་
རྣམས་ཆོས་བདག་གིས་སྟོང་པའི་སྟོང་ཉིད་ཆོས་ཅན། ཁྱོད་སྒྲུབ་པ་རང་དབང་བའི་རྟག་་
པ་ཡིན་པར་ཐལ། ཁྱོད་དོན་དམ་བདེན་པ་ཡིན་པའི་ཕྱིར། འཁོར་གསུམ། དེས་ན་དོན་དམ་
བདེན་པ་ཡིན་ན་སྒྲུབ་པ་རང་དབང་བའི་རྟག་པ་མིན་དགོས་ཤིང་། མེད་དགག་ཡིན་་་་་
དགོས་པ་དགོངས་འགྲེལ་གྱི་དགོངས་པ་བླ་ན་མེད་པ་ཡིན་ཏེ། སྔར་གྱི་མདོ་དེའི་ཆོས་ཀྱི་ས་
བདག་མེད་ཀྱི་ཡོངས་གྲུབ་ཀྱི་དཔེ་འཆད་པ་ན། དགོངས་འགྲེལ་ལས། དོན་དམ་ཡང་དག་
འཕགས། དེ་ལ་འདི་ལྟ་སྟེ་ནམ་མཁའ་གཟུགས་ཀྱི་ངོ་བོ་ཉིད་མེད་པ་ཙམ་གྱིས་རབ་ཏུ་ཕྱེ་
བ་དང་ཐམས་ཅད་དུ་སོང་བ་ཇི་ལྟ་བ་དེ་ལྟ་བུར་དོན་དམ་པ་ངོ་བོ་ཉིད་མེད་པ་དེ་ལས་་་
ཆོས་བདག་མེད་པས་རབ་ཏུ་ཕྱེ་བ་དང་། ཐམས་ཅད་དུ་སོང་བ་ཞིག་བལྟ་བར་བྱ་སྟེ། ཞེས་
362



ཆོས་ཀྱི་བདག་མེད་ཀྱི་ཡོངས་གྲུབ་དེ་ཆོས་ཅན་ཐམས་ཅད་ལ་ཁྱབ་པ་དང་། ཆོས་བདག་
མེད་པས་རབ་ཏུ་ཕྱེ་ཞེས་ཆོས་བདག་བཀག་ཙམ་གྱི་མེད་དགག་ཡིན་པར་གསལ་བར་་་་་་
བཤད་པའི་ཕྱིར། དེས་ན་བཤད་མ་ཐག་པ་འདི་ནི་བདག་ཅག་གི་སྟོན་པ་ཡང་དག་པར་་་་
རྫོགས་པའི་སངས་རྒྱས་ཀྱིས་སེམས་ཙམ་པའི་ལུགས་འཆད་པར་འདོད་ན་འདི་བཞིན་་་་་
གྱིས་ཤིག ཅེས་སེམས་ཙམ་པའི་གྲུབ་མཐའ་འཆད་པའི་མན་ངག་ཏུ་གསུངས་པ་ཡིན་ལ།
དེ་ཡང་གངས་རིའི་ཁྲོད་འདིར་རྗེ་ཙོང་ཁ་པ་མ་གཏོགས་གཞན་གྱིས་ཇི་ལྟ་བ་བཞིན་་་་་
འཆད་མ་ནུས་པར་སྣང་ངོ༌། །
གཞན་ཡང་། ཉོན་ཅིག གཟུང་འཛིན་གཉིས་མེད་ཀྱི་ཡེ་ཤེས་དེས་ཆོས་ཅན་་་་་་
ཐམས་ཅད་ལ་ཁྱབ་པར་ཐལ། དེ་ཁོ་ན་ཆོས་ཀྱི་བདག་མེད་ཀྱི་ཡོངས་གྲུབ་ཡིན་པའི་ཕྱིར། །
མ་ཁྱབ་ན། ཐམས་ཅད་དུ་སོང་བ་ཞིག་བལྟ་བར་བྱའོ། །ཞེས་གསུངས་པ་མ་མཐོང་བར་་་་
ཟད་དོ། །འདོད་ན། ལམ་མ་ཞུགས་ཀྱི་གང་ཟག་གི་རྒྱུད་ལ་གཟུང་འཛིན་གཉིས་མེད་ཀྱི་ཡེ་
ཤེས་ཡོད་པར་ཐལ། དེས་ཆོས་ཅན་ཐམས་ཅད་ལ་ཁྱབ་པའི་ཕྱིར། འཁོར་གསུམ་གཞན་་་་
ཡང་། གཟུང་འཛིན་གཉིས་མེད་ཀྱི་ཡེ་ཤེས་དེ་ཆོས་བདག་བཀག་ཙམ་གྱི་མེད་དགག་ཡིན་
པར་ཐལ། དེ་ཆོས་ཀྱི་བདག་མེད་པས་རབ་ཏུ་ཕྱེ་བ་ཡིན་པའི་ཕྱིར། འཁོར་གསུམ། ཇོ་ནང་
བའི་བཀའ་བསྡུ་བཞི་པར། ཀུན་རྫོབ་གང་ཡིན་ཐམས་ཅད་རང་སྟོང་དང༌། །དོན་དམ་གང་
ཡིན་གཞན་སྟོང་ཉིད་དུ་གསུངས། །གང་ཕྱིར་བདེན་པ་གཉིས་ལ་བདེན་ལུགས་གཉིས། །
སྣང་ལུགས་གཉིས་དང་སྟོང་ལུགས་གཉིས་གསུངས་ཤིང་། །སྒྲོ་འདོགས་སྐུར་འདེབས་རྣམ་
པ་མང་པོ་དང་། །འགལ་འདུས་སྐྱོན་ཡོད་སྐྱོན་མེད་ལ་སོགས་དང་། །ཆོས་དང་ཆོས་ཉིད་་
འདུས་བྱས་འདུས་མ་བྱས། །རྒྱལ་ཁམས་ཆེན་པོ་གཉིས་སུ་གསུངས་པའི་ཕྱིར། །ཞེས་ཀུན་་་
རྫོབ་གང་ཡིན་ཐམས་ཅད་བདེན་པར་མེད་པས་རང་སྟོང་ཡིན། དོན་དམ་བདེན་པ་གཞན་
ཀུན་རྫོབ་ཀྱི་ཆོས་ཀྱིས་སྟོང་པ་དེ་གཞན་སྟོང་དོན་དམ་པའི་བདེན་པ་ཡིན་ཞེས་དང་། ཡང་
དགོངས་འགྲེལ་གྱི་རྒྱ་ནག་འགྲེལ་བར། ངོ་བོ་ཉིད་ཀྱི་དང་པོ་ཀུན་རྫོབ་ཏུ་ཡང་མེད། བར་
པ་ཀུན་རྫོབ་ཏུ་ཡོད་ཀྱང་དོན་དམ་པར་མེད། ཡོངས་གྲུབ་ཁོ་ན་བདེན་པར་གྲུབ་ཅེས་་་་
363



བཤད་ལ། ཁྱེད་ཀྱིས་ཀྱང་ལུགས་དེ་གཉིས་ཀ་འཐད་པར་འདོད་པ་ནི་ནོར་བ་ཤིན་ཏུ་ཆེ་་་
བས་འདྲི་བར་བྱ་སྟེ། བཤད་མ་ཐག་པའི་འདོད་ཚུལ་འདི་དག་མདོ་སྡེ་དགོངས་འགྲེལ་གྱི་
ཚིག་གང་གིས་བསྟན་ཅེས་དྲིས་ན་འདིས་བསྟན་ཅེས་པའི་ཁུངས་ཤིག་སྟོན་རྒྱུ་ཨེ་ཡོད། །
ཡོད་ན་སྨྲོས་ཤིག མེད་ན་ཐོག་མཐའ་བར་གསུམ་དུ་འདི་འདྲའི་རིགས་ཀྱི་བརྫུན་འབའ་་
ཞིག་སྨྲས་ནས་འཇིག་རྟེན་སླུ་བར་མ་བྱེད་ཅིག གཞན་ཡང་། གཞན་དབང་བདེན་མེད་དུ་
འདོད་པ་ནི། བྱང་ས་སོགས་ཐོགས་མེད་ཀྱི་གཞུང་དང་འགལ་ཞིང་། དབུས་མཐའི་འགྲེལ་
བཤད་དང་ཡང་འགལ་བས་དོར་བར་བྱ་བ་ཁོ་ན་ཡིན་ནོ། །འོ་ན་དེ་དག་དང་ཇི་ལྟར་་་་་
འགལ་ཞེ་ན། དེ་ཡང་བྱང་ས་ལས། བཏགས་པའི་ཚིག་གི་མཚན་མའི་གཞི། བཏགས་པའི་་
ཚིག་གི་མཚན་མའི་རྟེན་དུ་གྱུར་བ། བརྗོད་དུ་མེད་པའི་བདག་ཉིད་ཀྱི་དོན་དམ་པར་ཡོད་
པ་ཡང་དག་པའི་དངོས་པོ་ལ་ཐམས་ཅད་ཀྱིས་ཐམས་ཅད་དུ་མེད་དོ་ཞེས་སྐུར་བ་་་་་་་
འདེབས་ཤིང་། ཆུད་གཟོན་པར་བྱེད་པ་གང་ཡིན་པ་འདི་གཉིས་ནི་ཆོས་འདུལ་བ་འདི་་་
ལས་རབ་ཏུ་ཉམས་པ་ཡིན་པར་རིག་པར་བྱའོ། །ཞེས་གསུངས་པའི་ཕྱིར། དེས་ན་དོན་དམ་
པར་ཡོད་པ་ཡང་དག་པའི་དངོས་པོ་ཞེས་པས་གཞན་དབང་བདེན་གྲུབ་ཏུ་མ་བསྟན་ན།
ལུང་དེའི་དོན་གང་ཡིན་སྨྲོས་ཤིག གཞན་ཡང་། དབུས་མཐའི་འགྲེལ་བཤད་ལས། ལ་ལ་་་
དག་ཆོས་ཐམས་ཅད་རི་བོང་གི་རྭ་ལྟར་རང་བཞིན་ཡེ་མེད་དོ་སྙམ་དུ་སེམས་པ་དེའི་ཕྱིར།
ཐམས་ཅད་ལ་སྐུར་བ་དགག་པའི་དོན་དུ། ཡང་དག་མ་ཡིན་ཀུན་རྟོག་ཡོད། །ཅེས་བྱ་བ་
གསུངས་ཏེ། རང་བཞིན་གྱིས་ཞེས་བྱ་བ་ཚིག་གི་ལྷག་མའོ། །ཞེས་ཡང་དག་པ་མིན་པའི་་་་
ཀུན་རྟོག་བདེན་གྲུབ་ཏུ་བཤད་པ་མི་འཐད་པར་ཐལ། གཞན་དབང་བདེན་པར་མེད་པའི་
ཕྱིར། གཞན་ཡང་། སུམ་ཅུ་བའི་འགྲེལ་བར། རྣམ་པར་ཤེས་པ་བཞིན་དུ་ཤེས་བྱ་ཡང་རྫས་
ཉིད་དུ་ཁ་ཅིག་སེམས་པ་དང་། གཞན་དག་ཤེས་བྱ་བཞིན་དུ་རྣམ་པར་ཤེས་པ་ཡང་ཀུན་་
རྫོབ་ཉིད་དུ་ཡོད་ཀྱིས་དོན་དམ་པར་ཡོད་པ་མིན་ནོ་སྙམ་དུ་སེམས་པ་མཐའ་གཅིག་ཏུ་སྨྲ་
བ་འདི་རྣམ་པ་གཉིས་དགག་པའི་ཕྱིར། རབ་ཏུ་བྱེད་པ་འདི་བརྩམས་སོ། །ཞེས་རྣམ་ཤེས་
དོན་དམ་དུ་ཡོད་པར་བཤད་པ་མི་འཐད་པར་ཐལ། གཞན་དབང་བདེན་པར་འདོད་པ་་
364



མེད་པའི་ཕྱིར། འཁོར་གསུམ། གཞན་ཡང་། ཀུན་བརྟགས་ཐ་སྙད་དུ་ཡང་མེད་པར་འདོད་
པ་ནི་དགོངས་འགྲེལ་དང་འགལ་ཏེ། དོན་དམ་ཡང་དག་འཕགས། འདི་ལྟར་གཞན་གྱི་་་
དབང་གི་མཚན་ཉིད་དང༌། ཡོངས་སུ་གྲུབ་པའི་མཚན་ཉིད་ཡོད་ན་ནི། ཀུན་བརྟགས་པའི་
མཚན་ཉིད་ཀྱང་རབ་ཏུ་ཤེས་པར་འགྱུར་ན། དེ་ལ་གང་དག་གཞན་གྱི་དབང་གི་མཚན་
ཉིད་དང་ཡོངས་སུ་གྲུབ་པའི་མཚན་ཉིད་ལ་མཚན་ཉིད་མེད་པར་མཐོང་བ་དེ་ནི་མཚན་་
ཉིད་རྣམ་པ་གསུམ་ཆར་ལ་སྐུར་པ་འདེབས་པ་ཞེས་བྱའོ། །ཞེས་ཀུན་བརྟགས་ལ་སྐུར་་་་་་
འདེབས་ཀྱི་ལྟ་བར་བཤད་འདུག་པའི་ཕྱིར། འོ་ན་གཞན་དབང་དང་ཡོངས་གྲུབ་རང་གི་་
མཚན་ཉིད་ཀྱིས་མ་གྲུབ་པའི་ལྟ་བ་དེ། ཀུན་བརྟཊ་པ་ལ་སྐུར་འདེབས་སུ་ཇི་ལྟར་འགྱུར་ཞེ་
ན། དེ་ཡང་གཞན་དབང་རང་གི་མཚན་ཉིད་ཀྱིས་མེད་ན། གཞན་དབང་གཏན་མེད་་་་་
དགོས་ཤིང༌། གཞན་དབང་མེད་ན་ཀུན་བརྟགས་ཀྱི་གདགས་གཞི་དང་། ཡོངས་གྲུབ་ཀྱི་་་
སྟོང་གཞི་ཆོས་ཅན་སོགས་ཀྱང་མེད་དགོས་པས་མཚན་ཉིད་གསུམ་ཆར་ལ་སྐུར་འདེབས་
སུ་འགྱུར་བ་ཡིན་ནོ། །དེ་དག་གིས་དགོངས་འགྲེལ་དང་འགལ་ཚུལ་མདོ་ཙམ་བཤད་པ་་་
ཡིན་ནོ། །དེ་དག་གིས་དགོངས་འགྲེལ་དང་འགལ་ཚུལ་མདོ་ཙམ་བཤད་པ་ཡིན་ནོ། ། །
བྱམས་ཆོས་ཕྱི་མ་དང་འགལ་ཚུལ་ནི་ཁྱེད་ཀྱིས་གཞན་དབང་ཡོངས་གྲུབ་ཀྱི་སྟོང་
གཞི་ཆོས་ཅན་མིན་གཞན་དབང་དོན་དམ་པར་མེད་པ་དང་། རང་གི་མཚན་ཉིད་ཀྱིས་་་
མེད་པ་སོགས་སུ་ཁས་ལེན་པ་བྱམས་ཆོས་ཕྱི་མ་གསུམ་གྱི་དགོངས་པར་འདོད་པ་ཡང་མི་
འཐད་དེ། དབུས་མཐའ་ལས། ཡང་དག་མ་ཡིན་ཀུན་རྟོག་ཡོད། །དེ་ལ་གཉིས་པོ་ཡོད་མ་་་
ཡིན། །སྟོང་པ་ཉིད་ནི་འདི་ལ་ཡོད། །དེ་ལ་ཡང་ནི་དེ་ཡོད་དོ། །ཞེས་པས་ཁྱེད་ཀྱིས་འདོད་་
པ་དེ་བཀག་པའི་ཕྱིར། ཇི་ལྟར་བཀག་ན། དེ་ཡང་ཡང་དག་མ་ཡིན་ཀུན་རྟོག་ཡོད། །ཅེས་་
པས། ཡང་དག་པ་མ་ཡིན་པའི་ཀུན་རྟོག་དེ་བདེན་པར་ཡོད་པ་དང་། དེ་ཉིད་ཡོངས་གྲུབ་
ཀྱི་སྟོང་གཞི་ཆོས་ཅན་དུ་བསྟན། དེ་ལ་གཉིས་པོ་ཡོད་མ་ཡིན། །སྟོང་པ་ཉིད་ནི་འདི་ལ་ཡོད། །
ཅེས་པས་ཡང་དག་པ་མིན་པའི་ཀུན་རྟོག་གཟུང་འཛིན་རྫས་ཐ་དད་ཀྱིས་སྟོང་པ་གནས་་་
ལུགས་མཐར་ཐུག་ཏུ་བསྟན། དེ་ལ་ཡང་ནི་དེ་ཡོད་དོ། །ཞེས་པའི་དོན་ནི། ཚུར་མཐོང་ཐ་་
365



མལ་བ་རྣམས་ཀྱིས་གཉིས་སྟོང་མངོན་སུམ་དུ་རྟོགས་པར་ཐལ། ཡང་དག་པ་མིན་པའི་་་་
ཀུན་རྟོག་གི་སྟེང་ན་གཉིས་སྟོང་གཏན་དུ་ཡོད་པའི་ཕྱིར། དཔེར་ན་རི་བོང་གི་མགོ་ལ་རྭ་་
ཡོད་ན། དེ་མངོན་སུམ་དུ་རྟོགས་ནུས་པ་བཞིན། ཞེ་ན། སྐྱོན་མེད་དེ། སྟོང་ཉིད་དེ་ལ་་་་་
གཉིས་སྣང་འཁྲུལ་བའི་ཀུན་རྟོག་ཡོད་པས་དེས་བསྒྲིབས་པའི་ཕྱིར།. ཞེས་པའི་དོན་ཡིན།
འདི་ནི་རྣམ་འགྲེལ་ལས། ཕ་རོལ་མཐོང་མིན་ཐམས་ཅད་ཀྱིས། །དེ་ཡི་དེ་ནི་རིག་མ་ཡིན། །
གཟུང་དང་འཛིན་པའི་བསླད་པ་དག །མེད་ན་དེ་ནི་མེད་ཕྱིར་རོ། །ཞེས་བཤད་པ་དང་་་་
དོན་གཅིག་གོ། །དབུས་མཐའི་དོན་དེ་ལྟར་ཡིན་པ་བློ་བརྟན་གྱིས་བཤད་དོ། ། །
གཞན་ཡང་། ཁྱེད་ཀྱིས་སློབ་དཔོན་སེང་གེ་བཟང་པོའི་བཞེད་པ་ཡང་། ཐོགས་་་
མེད་སྐུ་མཆེད་ཀྱི་ས་སྡེ་ལྔ་སྡོམ་རྣམ་གཉིས་བྲ་ཀཱ་ར་ཎ་སྡེ་བརྒྱད་སོགས་དང་དགོངས་པ་་་
གཅིག་པར་ཁས་ལེན་པ་ཡང་མི་འཐད་དེ། འགྲེལ་བ་དོན་གསལ་གྱི་ཁྱེད་རྣམས་ལྟར་ན་་་་
རྣལ་འབྱོར་གྱི་ས་བཞི་པ། ངེད་རྣམས་ལྟར་ན་རྣལ་འབྱོར་གྱི་ས་གསུམ་པའི་སྐབས་སུ་། དེ་
ཡང་རྟེན་ཅིང་འབྲེལ་བར་འབྱུང་བ་ཡིན་པའི་ཕྱིར། སྒྱུ་མ་བཞིན་དུ་ངོ་བོ་ཉིད་མེད་པ་སྟེ། །
ཞེས་སློབ་དཔོན་རང་ཉིད་ཀྱིས་ངོ་བོ་ཉིད་མེད་པར་སྨྲ་བའི་དབུ་མ་པར་ཞལ་གྱིས་བཞེས་
ཤིང་། འདི་ལ་གསལ་བྱ་ཅི་ཡང་མེད། །ཅེས་པའི་སྔ་འགྲེལ་དུ། དེ་ལྟར་ཡོད་པའི་ཕྱོགས་་་་
བསལ་ནས་ངོ་བོ་ཉིད་མེད་པའི་ཕྱོགས་བརྟན་པོར་མཛད་པས། ཐར་པ་འདོད་པ་རྣམས་་
ཀྱིས་འདི་ཁོ་ན་ཁས་བླང་བར་བྱའོ། །ཞེས་གནས་པའི་ཕྱོགས་ཞེས་པ་ལ་རྒྱུ་མཚན་ཡོད་པའི་
ཕྱིར། ཁྱེད་ཀྱིས་གཉིས་མེད་ཀྱི་ཡེ་ཤེས་བདེན་གྲུབ་ཡིན་པ་འགྲེལ་པ་དོན་གསལ་གྱི་་་་་
དགོངས་པ་ཡིན་ཟེར་བ་ཡང་འགྲེལ་པ་ལ་ཞིབ་ཏུ་མ་བལྟས་པ་ཡིན་ཏེ། འགྲེལ་པ་དོན་་་་་
གསལ་ལས། དེ་ལྟ་ན་སྒྱུ་མའི་གླང་པོ་ཆེ་གཞན་ཞིག་ཕམ་པར་བྱས་པ་བཞིན་དུ་ཕྱིན་ཅི་་་
ལོག་བཟློག་པས་དེ་ཁོ་ན་ཉིད་མཐོང་ན་རྣམ་པར་གྲོལ་བར་འགྱུར་རོ། །ཞེས་གཉེན་པོ་་་་
བརྫུན་པས་སྤང་བྱ་བརྫུན་པ་སྤོང་བར་གསུངས་པས། ཁྱེད་ཀྱིས་གཉིས་མེད་ཀྱི་ཡེ་ཤེས་་་་
བདེན་གྲུབ་དང་། དེས་སྤང་བྱ་ཤེས་སྒྲིབ་སྤོང་བར་འདོད་པ་དང་རོ་ཁུར་བ་ལྟ་བུའོ། །
གཞན་ཡང་། ཁྱེད་ཀྱིས་འགྲེལ་པ་དོན་གསལ་དང་། ས་སྡེ་ལྔ་སྡོམ་རྣམ་གཉིས་རབ་ཏུ་བྱེད་
366



པ་སྡེ་བརྒྱད་སོཊ་དགོངས་པ་གཅིག་ཟེར་བ་འདི། ཁྱེད་ཐུགས་སོར་མི་གནས་པའི་དུས་་་་་
ཤིག་བརྩམས་པ་ཡིན་ལས་ཆེ། ས་སྡེ་ལྔ་སྡོམ་རྣམ་གཉིས་རབ་ཏུ་བྱེད་པ་སྡེ་བརྒྱད་སོགས།
མཐར་ཐུག་ཐེག་པ་གསུམ་ཁོ་ནར་ཟད་ལ། འགྲེལ་པ་དོན་གསལ་ལས། མཐར་ཐུག་ཐེག་པ་
གསུམ་དུ་གྲུབ་པར་སྟོན་པའི་མདོ་དྲང་དོན་དགོངས་པ་ཅན་དུ་ལེཊ་པར་བསྒྲུབས་པའི་་་
ཕྱིར། འགྲེལ་པ་དེ་ཉིད་ལས། ཐེག་པ་གསུམ་རྣམ་པར་བཞག་པ་ནི་དགོངས་པ་ཅན་ཡིན་གྱི་
མཚན་ཉིད་པ་ནི་མིན་ནོ་ཞེས་ལུགས་ལས་འབྱུང་བས། སྐྱེ་བོ་ཐམས་ཅད་བླ་ན་མེད་པ་ཡང་
དག་པར་རྫོགས་པའི་བྱང་ཆུབ་ཀྱི་མཐར་ཐུག་པ་ཅན་ཡིན་ཏེ། ཞེས་གསུངས་པའི་ཕྱིར། ད་
དགོངས་རྒྱུ་ཨེ་བྱུང་། བསྟོད་ཚོགས་དང་འགལ་ཚུལ་ནི། ཁྱེད་ཀྱིས་རིགས་ཚོགས་སུ་ཆད་་་
སྟོང་མེད་དགག་ཙམ་ལས་གཞན་པའི་སྟོང་ཉིད་མ་བསྟན། བསྟོད་ཚོགས་སུ་ཆོས་དབྱིངས་
ཡེ་ཤེས་བདེན་གྲུབ་གནས་ལུགས་མཐར་ཐུག་ཏུ་གསུངས་པས། རིགས་ཚོགས་དང་བསྟོད་
ཚོགས་དགོངས་པ་མི་གཅིག་ཟེར་བ་བྱས་འདུག་པ། དེ་ལྟར་ན་ཁྱེད་ཀྱིས་ལུགས་ལ་མགོན་
པོ་ཀླུ་སྒྲུབ་ཀྱིས་རིགས་ཚོགས་སུ་ཆད་སྟོང་མེད་དགག་གཅིག་བསྟན་ནས། བསྟོད་ཚོཊ་སུ་་
དེ་ལྟ་བུ་གསུངས་པའི་སྟོན་པ་ལ་ཆད་སྟོང་མེད་དགག་གསུང་བའི་སྒོ་ནས་བསྟོད་ཟེར་་་་་
དགོས་ཏེ། མགོན་པོ་ཀླུ་སྒྲུབ་ཀྱིས་དབུ་མ་རིགས་ཚོགས་དང་། མདོ་ཀུན་ལས་བཏུས་པ་སོཊ་
ཀྱི་སྔ་རོལ་ཏུ་སྟོང་ཉིད་སྟོན་པའི་བསྟན་བཅོས་གཞན་མ་མཛད་ལ། རིགས་ཚོཊ་ཀྱིས་ཆད་
སྟོང་མེད་དགག་ཙམ་ལས་མ་བསྟན་པའི་ཕྱིར། ཁོ་བོ་ཅག་གི་ལུགས་ལ་བཅོམ་ལྡན་འདས་
ཀྱིས་ཡུམ་རྒྱས་འབྲིང་བསྡུས་གསུམ་དུ་སྟོང་ཉིད་རྒྱས་པར་གསུངས་ཚུལ་རིགས་ཚོགས་སུ་
རིགས་པ་དྲི་མ་མེད་པས་གཏན་ལ་ཕབ་ནས། དེ་ལྟ་བུའི་སྟོང་ཉིད་གསུང་བ་པོའི་སྟོན་པ་་
ལ་ངོ་མཚར་བའི་སྒོ་ནས་བསྟོད་པ་ལ་ཆོས་དབྱིངས་བསྟོད་པ་ལ་སོགས་པའི་བསྟོད་ཚོགས་
ཀྱི་གཞུང་རྣམས་གསུངས་པ་ཡིན་པའི་ཕྱིར། གལ་ཏེ་བསྟོད་ཚོགས་སུ་འཁོར་ལོ་ཐ་མ་ནས་
བཤད་པའི་གཞན་སྟོང་ཆེན་མོ་ཆོས་དབྱིངས་ཡེ་ཤེས་བདེན་གྲུབ་དེ་ཉིད་གསུངས་པའི་སྒོ་
ནས་བཅོམ་ལྡན་འདས་ལ་བསྟོད་པ་ཡིན་ནོ། །ཞེ་ན། དེ་ནི་བརྫུན་རླབས་ཧ་ཅང་ཆེས་པ་་་
ཡིན་ཏེ། དེ་ལྟར་འདོད་པ་ལ་མངོན་སུམ་གྱི་བསལ་བ་དུ་མ་ཡོད་པའི་ཕྱིར་ཏེ། བསྟོད་ཚོཊ་
367



སུ་ཆོས་ཐམས་ཅད་རང་བཞིན་མེད་པར་གསུངས་པའི་སྒོ་ནས་བཅོམ་ལྡན་འདས་ལ་་་་་་
བསྟོད་ཀྱིས། བདེན་གྲུབ་གསུངས་པའི་སྒོ་ནས་བཅོམ་ལྡན་འདས་ལ་བསྟོད་པའི་ཚིག་་་་་་
གཅིག་ཀྱང་མེད་པའི་ཕྱིར། ཇི་ལྟར་མེད་ཅེ་ན། ཐོག་མར་ཆོས་དབྱིངས་བསྟོད་པ་ལས་་་་་་
གསུངས་ཚུལ་བཤད་ན། དེ་ཡང་རིགས་ཚོགས་སུ་བདེན་འཛིན་འཁོར་བའི་རྩ་བ་དང་།
བདེན་མེད་རྟོགས་པའི་ཤེས་རབ་འཁོར་བ་སྤོང་བྱེད་དུ་བཤད་པའི་ལམ་འདི་ཉིད་བཅོམ་
ལྡན་འདས་ཀྱིས་གསུངས་པས། དེ་ལ་ངོ་མཚར་བའི་སྒོ་ནས་བསྟོད་པ་ནི། གང་ཞིག་ཀུན་ཏུ་
མ་ཤེས་ན། །སྲིད་པ་གསུམ་དུ་རྣམ་འཁོར་ལ། །སེམས་ཅན་ཀུན་ལ་ངེས་གནས་པའི། །ཆོས་
ཀྱི་དབྱིངས་ལ་ཕྱག་འཚལ་འདུད། །ཅེས་གསུངས། འདིའི་ཆོས་དབྱིངས་དེ་ཆོས་ཐམས་ཅད་
རང་བཞིན་གྱིས་མེད་པ་ལ་བྱེད་རིགས་ཏེ། དེའི་རྗེས་སུ་ཆོས་དབྱིངས་བསྟོད་པ་ལས། མི་ས་
རྟག་སྡུག་བསྔལ་སྟོང་པ་ཞེས། །བྱ་བ་གསུམ་པོས་སེམས་སྦྱོང་བྱེད། །མཆོག་ཏུ་སེམས་ནི་་་
སྦྱོང་བྱེད་པའི། །ཆོས་ནི་རང་བཞིན་མེད་པ་ཡིན། །ཞེས་དང་། ཡིད་གཙོར་གྱུར་བའི་ཆོས་
རྣམས་ལ། །རྟོགས་དང་རྟག་པ་རྣམ་སྤངས་ནས། །ཆོས་རྣམས་རང་བཞིན་མེད་པ་ཉིད། །
ཆོས་ཀྱི་དབྱིངས་སུ་བསྒོམ་པར་བྱ། །ཞེས་གསུངས་པའི་ཕྱིར། དེས་ན་ཁྱེད་ཀྱིས་བསྟོད་་་་་་
ཚོགས་སུ་ཆོས་དབྱིངས་ཡེ་ཤེས་བདེན་གྲུབ་ཅིག་གནས་ལུགས་མཐར་ཐུག་ཏུ་བསྟན་ནས།
དེས་གསུང་བ་པོ་ལ་བསྟོད་པ་ཡིན། ཞེས་ཟེར་བ་ནི། སངས་རྒྱས་ཀྱི་བསྟན་པ་བཤིག་པར་
བྱེད་པའི་རང་བཟོའི་ཆོས་སྐད། རྒྱུས་མེད་ཀྱི་ལོང་གཏམ། བསྟོད་ཚོགས་ཀྱི་གཞུང་ཀློག་པ་
ཙམ་ཡང་མ་བྱས་པར་ཇོ་ནང་བའི་ཚིག་ཙམ་གྱི་རྗེས་སུ་འབྲངས་ཏེ་ཀླུ་སྒྲུབ་ཀྱི་གཞུང་ལ་ཕོ་
ཚོད་ཀྱི་ཧམ་པ་བྱས་ནས་རྗེས་འབྲང་རྣམས་ལོག་པའི་ལམ་ལ་བཀྲི་བར་བྱེད་པའི་བདུད་་་
ཚིག་ཁོ་ན་ཡིན་ཏེ། ཆོས་དབྱིངས་བསྟོད་པའི་གཞུང་འདི་དག་ལ་མིག་ཕྱེ་ལ་ལྟོས་ཤིག ཁྱེད་
ཀྱིས་ལོག་པའི་བཤད་པ་ནི་ཧ་ཅང་རང་མ་འདྲ་གྲག་པས། ཐལ་འགྱུར་དུ་དྲིལ་ནས་ཀྱང་་་
བརྗོད་པར་བྱ་སྟེ། བསྟོད་ཚོཊ་སུ་ཆོས་དབྱིངས་ཡེ་ཤེས་བདེན་གྲུབ་བསྟན་པའི་སྒོ་ནས་་་་་
བཅོམ་ལྡན་འདས་ལ་བསྟོད་པ་དེ་མི་འཐད་པར་ཐལ། བསྟོད་ཚོཊ་ལས་རང་བཞིན་གྱིས་་་
གྲུབ་པའི་ཆོས་ཅུང་ཟད་ཀྱང་མེད་པར་བསྟན་པའི་ཕྱིར། དེར་ཐལ། ཆོས་རྣམས་རང་་་་་་
368



བཞིན་མེད་པ་ཉིད། །ཆོས་ཀྱི་དབྱིངས་སུ་བསྒོམ་པར་བྱ། །ཞེས་དང་། མཆོག་ཏུ་སེམས་ནི་
སྦྱོང་བྱེད་པའི། །ཆོས་ནི་རང་བཞིན་མེད་པ་ཡིན། །ཞེས་གསུངས་པའི་ཕྱིར། ཡང་ཁྱེད་ཀྱིས་
གཟུང་འཛིན་གཉིས་མེད་ཀྱི་ཡེ་ཤེས་ཁོ་ན་གནས་ལུགས་མཐར་ཐུག་ཡིན་ཞེས་པའི་འཆལ་
གཏམ་འདི་ཡང་ཞོར་ལ་དགག་པར་བྱ་སྟེ། གཟུང་འཛིན་གཉིས་མེད་ཀྱི་ཡེ་ཤེས་ཁོ་ན་་་་་་
གནས་ལུགས་མཐར་ཐུག་མིན་པར་ཐལ། ལམ་དུ་མ་ཞུགས་པའི་གང་ཟག་གི་རྒྱུད་ལ་་་་་
གནས་ལུགས་མཐར་ཐུག་ཡོད། དེའི་རྒྱུད་ལ་གཟུང་འཛིན་གཉིས་མེད་ཀྱི་ཡེ་ཤེས་མེད་པའི་
ཕྱིར། དང་པོ་གྲུབ་སྟེ། སེམས་ཅན་ཀུན་ལ་ངེས་གནས་པའི། །ཆོས་ཀྱི་དབྱིངས་ལ་ཕྱག་་་་་
འཚལ་འདུད། །ཅེས་བཤད་པའི་ཕྱིར། འོ་ན་ལམ་དུ་མ་ཞུགས་པའི་གང་ཟག་གི་རྒྱུད་ལ་་་་
ཆོས་དབྱིངས་ཡོད་ན། སོ་སོ་སྐྱེ་བོ་རྣམས་ཀྱིས་ཆོས་དབྱིངས་མངོན་སུམ་དུ་མི་མཐོང་བའི་
རྒྱུ་མཚན་གང་ཡིན་ཞེ་ན། དེའི་རྒྱུ་མཚན་ཡོད་དེ། ཉོན་མོངས་པས་བསྒྲིབས་ནས་མཐོང་བ་
ཡིན་པའི་ཕྱིར། དེ་ལྟར་ཡང་ཆོས་དབྱིངས་བསྟོད་པ་ལས། ཇི་ལྟར་འོ་མ་དང་འདྲེས་པས། །
མར་གྱི་སྙིང་པོ་མི་སྣང་བ། །དེ་བཞིན་ཉོན་མོངས་དང་འདྲེས་པས། །ཆོས་ཀྱི་དབྱིངས་ཀྱང་
མི་མཐོང་ངོ། །ཞེས་གསུངས་པའི་ཕྱིར། གཞན་ཡང་། འཁོར་བའི་རྒྱུར་གྱུར་བའི་བདེན་་་་་
འཛིན་བག་ཆགས་དང་བཅས་པ་ལམ་གྱིས་སྦྱངས་པ་ལས། དེ་དང་བྲལ་བའི་བྲལ་བ་ཐོབ་
ན། མི་གནས་པའི་མྱང་འདས་ཐོབ་པ་དང་། ཆོས་སྐུ་ཐོབ་པ་ཞེས་བྱའོ། །ཞེས་སྟོན་པར་་་་་
བྱེད་པ་ནི། གང་ཞིག་འཁོར་བའི་རྒྱུར་གྱུར་བ། །དེ་ཉིད་སྦྱང་བ་བྱས་པ་ལ། །དག་པ་དེ་ཉིད་
མྱ་ངན་འདས། །ཆོས་ཀྱི་སྐུ་ཡང་དེ་ཉིད་དོ། །ཞེས་གསུངས། ཡང་ཁྱེད་ཀྱིས་དབུ་མ་རིགས་་་
ཚོཊ་ནས་བཤད་པའི་སྟོང་ཉིད་ཆད་སྟོང་མེད་དགག་དེ་ཉིད་ལྡོག་པ་གཞན་སེལ་ཡིན་པས་
མངོན་སུམ་ལྟ་ཞོག་རྟོག་མེད་ཀྱི་ཤེས་ཡུལ་དུའང་མི་རུང་བའི་ཕྱིར། སྒོམ་པས་ཉམས་སུ་་་
བླང་བ་མ་ཡིན་ཞེས་ཟེར་བ་ནི། ཡ་ང་ཞིང་སྙིང་རྗེ་བའི་གནས་ཡིན་ཏེ། རིགས་གཏེར་གྱི་་་
རྗེས་འབྲང་རྣམས་ལ་གྲགས་པའི་བརྡ་ཆད་དེ། མགོན་པོ་ཀླུ་སྒྲུབ་ཀྱི་གཞུང་ལུགས་ལ་་་་་
གནོད་བྱེད་དུ་འཕེན་པ་ནི། ཟེར་རྒྱུས་གཏུགས་པའོ། །འོ་ན་རིགས་གཏེར་གྱི་རྗེས་འབྲང་་་
རྣམས་ལ་གྲགས་པའི་ལྡོག་པ་གཞན་སེལ་དེ་གང་ཞེ་ན། རིགས་གཏེར་ལས། གཞན་སེལ་བློ་
༢ed



ཡི་འཇུག་ཚུལ་ནི། །བེམ་པོའི་དོན་ལ་གཞན་སེལ་མེད། །ཅེས་པའི་དོན་དུ་བསམས་ནས་་་
རིགས་གཏེར་གྱི་རྗེས་འབྲང་མང་པོས། སྒྲོ་བཏཊ་གཞན་སེལ་གྱི་མཚན་ཉིད་ཟེར་བ་དེ་་་་
ཡིན་མོད། ཁྱེད་ཀྱིས་ཀྱང་དེའི་བ་གླང་རྐྱལ་གཞུག་བྱས་ནས་སྨྲས་འདུག་པ། འོ་ན་བསྟོད་་
ཚོགས་གཞིར་ཞོག ཆོས་དབྱིངས་ཡེ་ཤེས་དེ་ཆོས་ཅན། སྒོམ་པས་ཉམས་སུ་བླང་བྱ་མ་ཡིན་
པར་ཐལ། ལྡོག་པ་གཞན་སེལ་ཡིན་པའི་ཕྱིར། ཁྱབ་པ་དངོས་མ་གྲུབ་ན། དེར་ཐལ། སྒྲོ་་་་
བཏཊ་ཡིན་པའི་ཕྱིར། འཁོར་གསུམ། གལ་ཏེ་རྟགས་མ་གྲུབ་ན། དེ་སྒྲོ་བཏཊ་པ་ཡིན་པར་
ཐལ། ཆོས་དབྱིངས་བསྟོད་པ་ལས། ཇི་ལྟར་རི་བོང་མགོ་ཡི་རྭ། །བཏཊ་པ་ཉིད་དེ་མེད་པར་
ཐལ། །དེ་བཞིན་ཆོས་རྣམས་ཐམས་ཅད་ཀྱང་། །བཏཊ་པ་ཉིད་དེ་ཡོད་མ་ཡིན། །ཞེས་་་་་
བཤད་པའི་ཕྱིར། འཁོར་གསུམ། གཞན་ཡང་ཁྱེད་རང་འདོད་པའི་གཟུང་འཛིན་གཉིས་་་་
མེད་ཀྱི་ཡེ་ཤེས་དེ་ཆོས་ཅན། ཁྱོད་དོན་དམ་པར་ཡོད་པ་མ་ཡིན་པར་ཐལ། ཁྱོད་རྟོག་པས་
བཏཊ་པ་ཡིན་པའི་ཕྱིར། གསལ་བ་དངོས། རྟགས་ཁྱབ་ཆོས་དབྱིངས་བསྟོད་པ་ལས་བཤད་
དེ། དེ་ཉིད་ལས། དེ་བཞིན་ཆོས་རྣམས་ཐམས་ཅད་ཀྱང་། །བཏཊ་པ་ཉིད་དེ་ཡོད་མ་ཡིན། །
ཞེས་གསུངས་པའི་ཕྱིར། འཁོར་གསུམ། དེས་ན་རྣམ་འགྲེལ་གྱི་བརྡ་ཆད་ཐར་ཐོར་ཁྱེར་་་་་
ནས་ཀླུ་སྒྲུབ་ཀྱི་གཞུང་ལ་དགག་པ་བྱེད་པ་ནི་སྤྱིར་སྐབས་མ་ཡིན་ཞིང་། ཁྱད་པར་རྣམ་་་་
འགྲེལ་དུ་ཡང་། སྒྲོ་བཏཊ་གཞན་སེལ་གྱི་མཚན་ཉིད་དུ་བཤད་མེད་མོད། གལ་ཏེ་ཡོད་པར་ ་
འདོད་ན་མངོན་སུམ་གྱི་བསལ་བ་གཅིག་དབབ་བར་བྱ་སྟེ། རྣམ་འགྲེལ་གྱི་མདོ་སྡེ་བའི་་་
སྐབས་གཞིར་བཞག གང་ཟག་གི་བདག་མེད་དེ་བསྒོམས་པས་ཉམས་སུ་བླང་བ་མིན་པར་
ཐལ། དེ་ལྡོག་པ་གཞན་སེལ་ཡིན་པའི་ཕྱིར་ཏེ། དེ་སྒྲོ་བཏཊ་ཡིན་པའི་ཕྱིར། འཁོར་གསུམ།
གལ་ཏེ་འདོད་ན། རྣལ་འབྱོར་ཤེས་པ་སྔར་བཤད་པ། དེ་དག་གི་བསྒོམ་བྱུང་ཡིན། །ཞེས་པ་
བདེན་བཞི་མི་རྟག་ལ་སོགས་བཅུ་དྲུག་མངོན་སུམ་དུ་རྟོགས་པའི་ཡེ་ཤེས་དེ་རྣལ་འབྱོར་་་
མངོན་སུམ་དུ་བཤད་པ་དང་འགལ་ལོ། །འོ་ན་ཊཱིཀ་ཆེན་དགོངས་པ་རབ་གསལ་ལས། རང་
ལུགས་ལ་འགོག་བདེན་མངོན་སུམ་དུ་ཤེས་པ་སྟོན་པས་ཞལ་གྱིས་བཞེས་ལ། དངོས་པོར་་
སྨྲ་བ་མངོན་སུམ་ཚད་མ་དངོས་པོ་རང་བཞིན་གྱི་ཡུལ་ཅན་དུ་འདོད་པ་ལ་དེ་མི་རུང་བ་་
370



དང་། ཞེས་བཤད་པའི་དོན་གང་ཡིན་ཞེ་ན། དེའི་དོན། མདོ་སྡེ་པའི་ལུགས་ལ་གང་ཟག་གི་
བདག་མེད་མངོན་སུམ་དུ་རྟོགས་པའི་རྣལ་འབྱོར་མངོན་སུམ་བཞེད་ཀྱང་། དེ་འདྲའི་རྣལ་
འབྱོར་མངོན་སུམ་དེས་གང་ཟག་གི་བདག་མེད་ཤུཊ་ལ་རྟོགས་པར་བཞེད་པའི་ཕྱིར། དེ་་
ཡང་ཚད་མ་མདོ་ལས། རྣལ་འབྱོར་རྣམས་ཀྱི་བླ་མས་བསྟེན། །མ་འདྲེས་པ་ཡི་དོན་ཙམ་་་
མཐོང་། །ཞེས་རྣལ་འབྱོར་བ་རྣམས་ཀྱི་བླ་མ་ཡང་དག་པར་རྫོཊ་པའི་སངས་རྒྱས་ཀྱིས་་་་
བདེན་བཞིའི་གནས་ལུགས་བསྟན་པ་ལྟར། སྒྲ་སྤྱི་དང་མ་འདྲེས་པའི་དོན་རང་མཚན་་་་་
མངོན་སུམ་དུ་གསལ་བར་མཐོང་བའི་ཡེ་ཤེས་རྣལ་འབྱོར་མངོན་སུམ་ཡིན་པ། མདོ་སྡེ་་་་
པའི་འདོད་པར་སློབ་དཔོན་ཕྱོགས་གླང་བཞེད་པའི་ཕྱིར། དེས་ན་རྟོག་པས་སྒྲོ་བཏཊ་ཡིན་
ན་ལྡོག་པ་གཞན་སེལ་ཡིན་པས་ཁྱབ་པ་མདོ་སྡེ་པས་ཀྱང་ཁས་མི་ལེན་ན། ཀླུ་སྒྲུབ་ཡབ་་་་
སྲས་ལྟ་ཅི་སྨོས། སློབ་དཔོན་ཞི་བ་འཚོས་ཀྱང་། ཚད་མའི་དེ་ཁོ་ན་ཉིད་བསྡུས་པར། འདི་་
ནི་སེལ་བ་རྣམ་གཉིས་ཏེ། །མ་ཡིན་པ་དང་མེད་པའོ། །མ་ཡིན་པ་ལའང་རྣམ་གཉིས་ཏེ། །བློ་
དང་དོན་གྱི་དབྱེ་བས་སོ། །ཞེས་གཞན་སེལ་ལ་མ་ཡིན་དགག་གི་གཞན་སེལ་དང་། མེད་་་་
དགག་གི་གཞན་སེལ་གཉིས། མ་ཡིན་དགག་གི་གཞན་སེལ་ལ་ཡང་བློའི་གཞན་སེལ་དང་།
དོན་རང་མཚན་གྱི་གཞན་སེལ་གཉིས་བཤད་ནས། དོན་རང་མཚན་གྱི་གཞན་སེལ་གཞན་
སེལ་གོ་ཆོད་པོར་བཤད་པ་ཡང་ཁྱེད་ཀྱིས་མ་གཟིགས་སམ། མདོར་ན་སྒྲོ་བཏགས་ཡིན་ན་
ལྡོག་པ་གཞན་སེལ་ཡིན་པས་ཁྱབ་པ། རིགས་གཏེར་གྱི་རྗེས་འབྲང་ཁ་ཅིག་ལ་འདུག་པ་མ་
གཏོཊ་གངས་རིའི་ཁྲོད་ཀྱི་མཁས་པ་སུ་ལ་ཡང་མ་གྲཊ་ཤིང༌། མཁས་མཆོག་ཀླུ་སྒྲུབ་ཡབ་་་
སྲས་ཀྱི་གཞུང་དུ་ཟུར་ཙམ་ཡང་མ་གསུངས་པ་ལ། ཁྱེད་ཀྱིས་སྒྲོ་བཏཊ་ཡིན་ན་ལྡོག་པ་་་་
གཞན་སེལ་ཡིན་དགོས་པ་དང༌། ལྡོག་པ་གཞན་སེལ་ཡིན་ན་རྣལ་འབྱོར་པས་སྒོམ་པས་་་་
ཉམས་སུ་བླང་བྱ་མིན་དགོས་པར་བཟུང་ནས། ཆོས་ཐམས་ཅད་རང་བཞིན་གྱིས་སྟོང་པའི་
སྟོང་ཉིད་དེ་ཡང་རྟོག་པས་སྒྲོ་བཏཊ་ཡིན་པའི་ཕྱིར། ལྡོག་པ་གཞན་སེལ་དུ་བྱེད་དགོས་་་་
ཤིང་། དེ་ཡིན་ན་སྒོམ་པས་ཉམས་སུ་བླང་བྱའི་སྟོང་ཉིད་མ་ཡིན་དགོས་ཞེས་ཡང་ནས་ཡང་
དུ་སྨྲས་འདུག་པ་འདི་ནི་གཞུང་ལུགས་ཆེན་མོ་གང་ནས་ཀྱང་མ་བཤད་ཅིང་། རྒྱ་བོད་ཀྱི་
371



མཁས་གྲུབ་སུའི་ཡང་ལུགས་མ་ཡིན་པས་ཕྱིན་ཅི་ལོག་པ་ཁོ་ན་ཡིན་ལ་ཁྱད་པར་དཔལ་་་་
མགོན་ཀླུ་སྒྲུབ་ཀྱིས་རིགས་ཚོགས་དང་བསྟོད་ཚོགས་ལ་སོཊ་པའི་གཞུང་མང་པོར་གཞི་་་་
གྲུབ་ན་རྟོག་པས་སྒྲོ་བཏཊ་ཡིན་པས་ཁྱབ་པ་དང་། རྟོག་པས་སྒྲོ་བཏཊ་མིན་པའི་ཆོས་་་་་
གཏན་མེད་པར་ཡང་དང་ཡང་དུ་བཤད་པས། དེ་ལྟར་འདོད་པ་ཀླུ་སྒྲུབ་ཡབ་སྲས་ཀྱི་ཕྱོཊ་
སྔ་མཐར་ཐུག་པའོ། །གཞན་ཡང་ཁྱེད་ཀྱིས་གཉིས་མེད་ཀྱི་ཡེ་ཤེས་སམ་ཆོས་དབྱིངས་ཡེ་་་
ཤེས་ཞེས་བྱ་འདི་བདེན་གྲུབ་དང་། གནས་ལུགས་མཐར་ཐུག་ཡིན་པ་བསྟོད་ཚོགས་ཀྱི་་་
དགོངས་པར་འདོད་པ་ནི། ཇོ་ནང་པའི་རི་བོང་ཅལ་གྱི་རྗེས་འབྲང་མ་གཏོགས། བསྟོད་་་་
ཚོགས་ཞེས་པའི་དཔེ་མིག་གིས་མ་མཐོང་ཞིང་། ཚིག་རྣ་བས་ཀྱང་མ་ཐོས་པར་འདུག་སྟེ།
དེའི་རྒྱུ་མཚན། བསམ་གྱིས་མི་ཁྱབ་པར་བསྟོད་པ་ལས། གང་གི་དངོས་པོ་རྟེན་འབྱུང་་་་་་
རྣམས། །ངོ་བོ་མེད་པ་ཉིད་དུ་གསུངས། །ཡེ་ཤེས་མཉམ་ཉིད་བསམ་མི་ཁྱབ། །དཔེ་མེད་དེ་
ལ་ཕྱག་འཚལ་ལོ། །ཞེས་རྟེན་འབྱུང་གི་ཆོས་ཐམས་ཅད་ངོ་བོ་ཉིད་ཀྱིས་མེད་པ་དང་།
མགོན་པོ་ཀླུ་སྒྲུབ་ཀྱང་ངོ་བོ་ཉིད་མེད་པར་སྨྲ་བའི་དབུ་མ་པར་གསལ་བར་བཤད་པའི་་་༌་
ཚིག་འདི་ཙམ་ཞིག་མཐོང་ཞིང་ཐོས་ན་ཡང་། ཁ་འཆལ་དེ་འདོན་པའི་གོ་སྐབས་ག་ལ་ཡོད།
དེས་ན་ཁྱེད་འདོད་པའི་ཆོས་དབྱིངས་ཡེ་ཤེས་ཞེས་གནས་ལུགས་མཐར་ཐུག་ཏུ་གྲགས་པ་
དེ་ཆོས་ཅན། ཁྱོད་བདེན་གྲུབ་མ་ཡིན་པར་ཐལ། ཁྱེད་ལ་བདེན་པའི་ངོ་བོ་ཉིད་མེད་པའི་
ཕྱིར། དེར་ཐལ། ཁྱོད་རྟེན་འབྲེལ་ཡིན་པའི་ཕྱིར། འཁོར་གསུམ། གཞན་ཡང་། འཕཊ་་་་
མཆོག་ཀླུ་སྒྲུབ་ཆོས་ཅན། ཁྱོད་ངོ་བོ་ཉིད་མེད་པར་སྨྲ་བའི་དབུ་མ་པ་ཡིན་པར་ཐལ། ཁྱོད་
ཆོས་ཐམས་ཅད་བདེན་པའི་ངོ་བོ་ཉིད་མེད་པར་ཁས་ལེན་པའི་དབུ་མ་པ་ཡིན་པའི་ཕྱིར།
དེར་ཐལ། ཁྱེད་རྟེན་འབྱུང་གི་ཆོས་ཐམས་ཅད་བདེན་པའི་ངོ་བོ་ཉིད་མེད་པར་སྨྲ་བའི་
གང་ཟག་ཡིན་པའི་ཕྱིར། དེར་ཐལ། གང་གི་དངོས་པོ་རྟེན་འབྱུང་རྣམས། །ངོ་བོ་མེད་པ་་་
ཉིད་དུ་གསུངས། །ཞེས་པའི་གཞུང་རྩོམ་པ་པོའི་གང་ཟག་ཡིན་པའི་ཕྱིར། འདི་ཐམས་ཅད་
འཁོར་གསུམ་གྱི་འཕྲེང་བ་ཡིན་ནོ། །འོ་ན་ཡེ་ཤེས་མཉམ་ཉིད་བསམ་མི་ཁྱབ། །དཔེ་མེད་དེ་
ལ་ཕྱག་འཚལ་ལོ། །ཞེས་པ་འདིས་ཆོས་དབྱིངས་ཡེ་ཤེས་གནས་ལུཊ་མཐར་ཐུག་ཏུ་བསྟན་
372



པ་མ་ཡིན་ནམ་ཞེ་ན། གཞུང་འདིས་བཅོམ་ལྡན་འདས་ལ་ཆོས་ཐམས་ཅད་ངོ་བོ་ཉིད་མེད་
པར་གསུངས་ཚུལ་གྱི་སྒོ་ནས་བསྟོད་ནས། དེ་མཁྱེན་པའི་ཡེ་ཤེས་དེ་ལའང་བསྟོད་པ་ཙམ་
ཡིན་པའི་ཕྱིར། གཞན་ཡང་། བསམ་གྱིས་མི་ཁྱབ་པར་བསྟོད་པ་ལས། ཆོས་ཐམས་ཅད་ངོ་
བོ་ཉིད་ཀྱིས་མེད་པར་བཤད་པ་ཡིན་ཏེ། དེ་ཉིད་ལས། རྐྱེན་རྣམས་ལས་ནི་འབྲས་འབྱུང་བ། །
མ་སྐྱེས་ལེགས་པར་ཁྱོད་ཀྱིས་གསུངས། །ངོ་བོ་ཉིད་ཀྱིས་དེ་མ་སྐྱེས། །དེ་ཕྱིར་སྟོང་པར་རབ་
ཏུ་བསྟན། །ཅེས། བཅོམ་ལྡན་འདས་ཀྱིས་གདུལ་བྱ་རྣམས་ལ་རྟེན་འབྱུང་གི་ཆོས་རྣམས་ངོ་
བོ་ཉིད་ཀྱིས་མེད་པར་བསྟན་པའི་སྒོ་ནས་བསྟོད་པ་མཛད་པའི་ཕྱིར། དེས་ན་རྟེན་འབྱུང་
གི་ཆོས་རྣམས་ངོ་བོ་ཉིད་ཀྱིས་མེད་ཅེས་ཁས་ལེན་ནམ་མི་ལེན། མི་ལེན་ན་གཞུང་འདི་དང་
དངོས་སུ་འགལ། ཁས་ལེན་ན། གཉིས་མེད་ཀྱི་ཡེ་ཤེས་ཆོས་ཅན། ངོ་བོ་ཉིད་ཀྱིས་ཡོད་པར་
ཐལ། བདེན་པར་གྲུབ་པའི་ཕྱིར། འཁོར་གསུམ། གཞན་ཡང་། ཁྱེད་གཉིས་མེད་ཀྱི་ཡེ་ཤེས་
བདེན་གྲུབ་གནས་ལུཊ་མཐར་ཐུག་ཏུ་དབུ་མ་ཆེན་པོའི་སྐབས་སུ་ཁས་ལེན་ན། དབུ་མ་་་
ཆེན་པོའི་སྐབས་སུ་ཁྱེད་རང་གིས་ཀླུ་སྒྲུབ་ཀྱི་དགོངས་པར་བྱས་ནས་ཚེ་སྟོད་ལ་ཁས་་་་་་
བླངས་པའི་ཡོད་མིན་མེད་མིན་དེ་ཁས་ལེན་ནམ་མི་ལེན། ལེན་ན་གཉིས་མེད་ཀྱི་ཡེ་ཤེས་དེ་
ཡང་ཡོད་མིན་མེད་མིན་དུ་ཁས་ལེན་དགོས་པས། དེ་བདེན་གྲུབ་ཏུ་འདོད་པ་དང་འགལ།
མི་ལེན་ན། ཁྱེད་ཀྱིས་ཚེ་སྟོད་ལ་གསུང་རབ་ཀྱི་དགོངས་པར་རློམས་ནས་ཐོས་བསམ་གྱིས་
འབད་འབད་བྱས་པ་ཐམས་ཅད་འབྲས་བུ་མེད་པར་འགྱུར་ཏེ། ཁྱེད་དང་སྔ་རབས་པ་་་་
མང་པོས་འབད་འབད་ཐང་ཐང་བྱས་ནས་བསྒྲུབས་པའི་ལྟ་བ་དེ་དགོས་ཁར་འབོར་་་་་་་
དགོས་པ་བྱུང་བའི་ཕྱིར། གཞན་ཡང་། ཁྱེད་ཀྱིས་རྩ་ཤེ་དང་བསྟོད་ཚོཊ་ལྟ་བ་མི་མཐུན་་་་་
པར་འདོད་པ་ནི་ནོར་བ་ཤིན་ཏུ་ཆེ་བས་འདི་འདྲི་བར་བྱ་སྟེ། རྩ་ཤེ་ལས། ཡོད་ཅེས་བྱ་བ་
རྟག་པར་འཛིན། །མེད་ཅེས་བྱ་བ་ཆད་པར་ལྟ། །དེ་ཕྱིར་ཡོད་དང་མེད་པ་ལ། །མཁས་པས་
གནས་པར་མི་བྱའོ། །ཞེས་པ་འདི་དང༌། བསམ་གྱིས་མི་ཁྱབ་པར་བསྟོད་པ་ལས། ཡོད་ཅེས་
པ་ནི་རྟག་པར་ལྟ། །མེད་ཅེས་པ་ནི་ཆད་པར་ལྟ། །དེས་ན་མཐའ་གཉིས་བྲལ་བ་ཡི། །ཆོས་་
དེ་ཁྱེད་ཀྱིས་བསྟན་པར་མཛད། །ཅེས་གསུངས་པ་འདི་གཉིས་ཀྱིས་བསྟན་པའི་ལྟ་བ་དོན་
373



གཅིག་གམ་མི་གཅིག གཅིག་ན་རིགས་ཚོགས་ནས་བཤད་པའི་སྟོང་ཉིད་དེ་ཆད་སྟོང་ཡིན། །
བསྟོད་ཚོགས་ནས་བཤད་པའི་སྟོང་ཉིད་དེ་སྒོམ་པས་ཉམས་སུ་བླང་བྱ་ཡིན་ཞེས་པའི་ཁྱད་
པར་མི་འཐད་པར་ཐལ། དེ་གཉིས་ཀ་སྒོམ་པས་ཉམས་སུ་བླང་བྱའི་སྟོང་ཉིད་ཡིན་པའི་་་
ཕྱིར། འཁོར་གསུམ། དོན་མི་གཅིག་ན་དེ་གཉིས་ཀྱི་ཁྱད་པར་གང་ཡིན་སྨྱོས་ཤིག གཞན་་་་
ཡང། ཆོས་ཐམས་ཅད་མིང་ཙམ་བརྡ་ཙམ་རྟོག་པས་བཏཊ་ཙམ་ཡིན་པ་དབུ་མ་རིགས་་་་་
ཚོཊ་དང་མཐུན་པར་བསྟོད་ཚོཊ་ལས་གསུངས་པ་ཡིན་ཏེ། བསམ་གྱིས་མི་ཁྱབ་པར་བསྟོད་
པ་ལས། འདི་དག་ཐམས་ཅད་མིང་ཙམ་ཞེས། །ཁྱེད་ཀྱིས་གསུངས་ནི་བསྟོད་དེ་གསུངས། །
བརྗོད་པར་བགྱི་བ་ཡོངས་མ་མཆིས། །དེ་ཕྱིར་ཆོས་རྣམས་ཐམས་ཅད་ནི། །བཏཊ་པ་ཙམ་
ཞེས་ཁྱོད་ཀྱིས་གསུངས། །ཞེས་གསུངས་པ་འདི་ལ་ཐུགས་རྣལ་དུ་བཞག་ནས་གཟིཊ་ན་མི་
གོ་བ་ག་ལ་སྲིད། གཞན་ཡང་། བསམ་གྱིས་མི་ཁྱབ་པར་བསྟོད་པ་ལས། རྒྱུ་དང་རྐྱེན་ལས་་
བྱུང་བ་ནི། །གཞན་གྱི་དབང་དང་ཀུན་རྫོབ་སྟེ། །གཞན་གྱི་དབང་ཞེས་རབ་ཏུ་གསུངས། །
དམ་པའི་དོན་ནི་བཅོས་མ་མིན། །ཞེས་པ་འདིས་ཀྱང་ཁྱེད་ཀྱིས་ཆོས་དབྱིངས་ཡེ་ཤེས་་་་་
གནས་ལུཊ་མཐར་ཐུག་ཏུ་འདོད་པ་ལེཊ་པར་བཀག་པ་ཡིན་ཏེ། དེ་ཡང་བགྲོ་གླེང་གི་སྒོ་་་
ནས་གཏན་ལ་ཕབ་ན། ཆོས་དབྱིངས་ཡེ་ཤེས་ཆོས་ཅན། གཞན་དབང་ཡིན་པར་ཐལ། རང་
གི་རྒྱུ་རྐྱེན་ལས་བྱུང་བ་ཡིན་པའི་ཕྱིར་ཏེ། འདུས་བྱས་ཡིན་པའི་ཕྱིར། འདོད་མི་ནུས་ཏེ།
ཡོངས་གྲུབ་ཡིན་པའི་ཕྱིར། གཞན་ཡང་། ཆོས་དབྱིངས་ཡེ་ཤེས་དེ་ཆོས་ཅན། ཀུན་རྫོབ་ཡིན་
པར་ཐལ། རྒྱུ་རྐྱེན་ལས་བྱུང་བ་ཡིན་པའི་ཕྱིར། ཐལ་འགྱུར་སྔ་མའི་རྩ་བ་དང་འདི་གཉིས་
ཀ་ལ་ཁྱབ་པ་ཡོད་དེ། རྒྱུ་དང་རྐྱེན་ལས་བྱུང་བ་ནི། །གཞན་གྱི་དབང་དང་ཀུན་རྫོབ་སྟེ། །
ཞེས་གསུངས་པའི་ཕྱིར། གཞན་ཡང་། ཆོས་དབྱིངས་ཡེ་ཤེས་ཆོས་ཅན། རྒྱུ་རྐྱེན་གྱིས་བཅོས་
མ་མ་ཡིན་པར་ཐལ། དོན་དམ་བདེན་པ་ཡིན་པའི་ཕྱིར། ཁྱབ་སྟེ། དམ་པའི་དོན་ནི་བཅོས་
མ་མིན། །ཞེས་གསུངས་པའི་ཕྱིར། དེས་ན་ལུང་འདི་རྣམས་དང་རྩ་ཤེ་ལས། རང་བཞིན་རྒྱུ་
དང་རྐྱེན་ལས་ནི། །འབྱུང་བར་རིག་པ་མ་ཡིན་ནོ། །རྒྱུ་དང་རྐྱེན་ལས་བྱུང་བ་ཡི། །རང་་་་་
བཞིན་བྱས་པ་ཅན་དུ་འགྱུར། །རང་བཞིན་བྱས་པ་ཅན་ཞེས་བྱར། །ཇི་ལྟ་བུར་ན་སྟོང་པར་
374



འགྱུར། །རང་བཞིན་དང་ནི་བཅོས་མིན་དང་། །གཞན་ལ་བལྟོས་པ་མེད་པ་མིན། །ཞེས་་་་་
གསུངས་པ་འདི་རྣམས་དགོངས་པ་གཅིག་པ་ལ། དེ་རྣམས་འགལ་བར་འདོད་པ་ནི་བློ་་་་
གྲོས་ངན་པའི་ངང་ཚུལ་ལོ། །འོ་ན་བསམ་གྱིས་མི་ཁྱབ་པར་བསྟོད་པ་ལས། དམ་པའི་དོན་
ནི་བཅོས་མ་ནི། །ངོ་བོ་ཉིད་དང་རང་བཞིན་དང་། །ཡང་དག་རྫས་དངོས་ཡོད་པ་ལཊ། །
ཞེས་གསུངས་པ་འདིའི་དོན་ཅི་ཡིན་སྙམ་ན། ལུང་འདིའི་དོན་ཆོས་དབྱིངས་ཡེ་ཤེས་གནས་
ལུཊ་མཐར་ཐུག་དང་བདེན་གྲུབ་ཏུ་འདོད་མཁན་རྣམས་ལ་ཡང་དོགས་པ་མ་ཤར་ཞིང་།
གངས་རིའི་ཁྲོད་ཀྱི་མཁས་པ་གཞན་སུ་ལ་ཡང་དོགས་པ་མ་ཤར་བ་འདུག་པ་ལ། རྗེ་ཙོང་
ཁ་པས་དྲང་ངེས་རྣམ་འབྱེད་དུ་དོགས་པ་དཔྱད་ནས་གསུངས་པས། དེའི་དོན་རྗེ་ཙོང་ཁ་
པའི་བཞེད་པ་ལྟར་བཤད་ན། བསམ་གྱིས་མི་ཁྱབ་པར་བསྟོད་པ་ལས། དོན་དམ་བདེན་པ་
དེ། ངོ་བོ་ཉིད་ཀྱིས་ཡོད་པ་དང་། རང་བཞིན་གྱིས་ཡོད་པ་དང་། ཡང་དག་པར་ཡོད་པ་་་
དང་། རྫས་སུ་ཡོད་པར་གསུངས་པའི་དོན་ནི། རྫས་སུ་ཡོད་ཅེས་པ། རྫས་བརྟཊ་གཉིས་སུ་
ཕྱེ་བའི་རྫས་ཡོད་ཀྱང་མ་ཡིན་ཞིང་། རང་གི་མཚན་ཉིད་ཀྱིས་སྒྲུབ་པ་ལ་རྫས་ཡོད་དུ་་་་་
གསུངས་པའི་རྫས་ཡོད་ཀྱང་མིན་པས། ཡོད་ཙམ་ལ་བྱེད་པ་རྗེ་ཙོང་ཁ་པའི་ལེཊ་བཤད་་་
ཡིན་ནོ། །དེ་བཞིན་དུ་ཉི་ཁྲིའི་བྱམས་ཞུས་ཀྱི་ལེའུ་ལས། ཆོས་ཉིད་རྫས་སུ་ཡོད་མེད་གཉིས་
ཀ་མིན་པར་གསུངས་པ་ནི། ཆོས་ཉིད་དེ་ཀུན་བརྟཊ་ཀྱི་རང་བཞིན་དུ་མེད་པ་དང་།
དགག་བྱའི་ཀུན་བརྟཊ་བཀག་པའི་རང་བཞིན་དུ་ཡོད་པ་ལ་དགོངས་སོ། །དེས་ན་བྱམས་
ཞུས་ཀྱི་ལེའུ་གཞིར་བྱས་ལ། ཆོས་ཉིད་ངོ་བོ་ཉིད་ཡོད་པ་དང་། ཆོས་ཉིད་རང་བཞིན་གྱིས་
ཡོད་པ་དང་། ཆོས་ཉིད་རྫས་སུ་ཡོད་པ་ཡིན་ནམ་མིན། དེ་རྣམས་ཡིན་ན། ཉི་ཁྲིའི་བྱམས་་
ཞུས་ཀྱི་ལེའུ་དང་། མདོ་སྡེ་དགོངས་འགྲེལ་དང་། བསྟོད་ཚོཊ་རྣམས་དགོངས་པ་གཅིག་ཏུ་
ཁས་ལེན་རིགས་པར་ཐལ། དམ་བཅའ་དེའི་ཕྱིར། གཉིས་པ་ལྟར་ན། ཉི་ཁྲིའི་བྱམས་ཞུས་ཀྱི་
ལེའུར་ཆོས་ཉིད་ངོ་བོ་ཉིད་ཀྱིས་ཡོད་པ་དང་། རང་བཞིན་གྱིས་ཡོད་པ་དང་། རྫས་སུ་ཡོད་
པར་གསུངས་པའི་དོན། རྗེ་ཙོང་ཁ་པས་བཤད་པ་ལྟར་ཁས་ལེན་ནམ། དེ་མ་ཡིན་པའི་འབྲུ་
ཞིག་བྱེད་རྒྱུ་ཡོད། དང་པོ་ལྟར་ན། རྗེ་ཙོང་ཁ་པའི་རྗེས་སུ་འབྲང་ན་ལམ་དྲང་བོར་ཞུཊ་པ་
375



ཡིན་པས་ཤིན་ཏུ་ལེཊ། གཉིས་པ་ལྟར་རོ་ཞེ་ན། སྔར་ཁྱེད་ཀྱིས་ལུང་འདི་མཐོང་ཡང་མ་་་
མྱོང་འདུག་པས། འབྲུ་ཟུར་བ་བྱེད་རྒྱུ་ཡོད་སྙམ་པའི་དོགས་པ་མེད་དོ། །བདེན་ན་ཉི་ཁྲིའི་
བྱམས་ཞུས་ཀྱི་ལེའུ་དང་། མདོ་སྡེ་དགོངས་འགྲེལ་གྱི་བྱམས་ཞུས་ཀྱི་ལེའུ་གཉིས་དགོངས་་
པ་གཅིག་གམ་སྙམ་པའི་འཁྲུལ་བ་སྐྱེ་བའི་གཞི་ཆེ་བར་འདུག་པས། རྗེ་ཙོང་ཁ་པས་ས་
དགོངས་པ་མི་གཅིག་པའི་ཚུལ་ལེཊ་པར་བཤད་པ་འདི་ཉིད་ཀྱི་བཀའ་དྲིན་གངས་ཅན་གྱི་
མཁས་གྲུབ་ཀུན་གྱིས་གསབ་པར་སླ་བར་མིན་ནོ། ། །
དེ་ལྟར་ཡང་དྲང་ངེས་རྣམ་འབྱེད་ལས། དུས་གསུམ་གྱི་རྒྱལ་བ་ཐམས་ཅད་ཀྱི་་་༌་
བགྲོད་པ་གཅིག་པའི་ལམ་ཤེས་རབ་ཀྱི་ཕ་རོལ་ཏུ་ཕྱིན་པའི་མདོ་ལ་མདོ་དེ་ཉིད་ཀྱི་ནང་་་
ནས་དགོངས་འགྲེལ་དང་འདྲ་བར་དྲང་དོན་དུ་གཏན་ལ་ཕབ་འདུག་སྙམ་དུ་རྟོགས་ལྡན་
མཁས་པ་ལ་འཁྲུལ་བ་སྐྱེ་བའི་གནས་ཆེ་ས་ནི་བྱམས་ཞུས་ཀྱི་ལེའུར་སྣང་ཞིང་དེ་ཉིད་ཀྱི་་་
དོན་དབུ་མ་ཆེན་པོ་དག་གིས་བཀྲལ་བ་ཡང་མི་སྣང་བས་ཞིབ་ཏུ་གཏན་ལ་ཕབ་པའོ། །
ཞེས་གསུངས་པའི་ཕྱིར། གཞན་ཡང་། ཁྱེད་ཀྱིས་ཐོགས་མེད་སྐུ་མཆེད་སོགས་རྣལ་འབྱོར་་་
སྤྱོད་པའི་དབུ་མ་པ་ཆེན་པོ་ཡིན་ཀྱང་། དབུ་མ་ཐལ་རང་ལ་སོཊ་པའི་ངོ་བོ་ཉིད་མེད་པར་
སྨྲ་བའི་དབུ་མ་རྣམས་དབུ་མ་ཆེན་པོ་མིན་ཞེས་སྨྲ་བ་འདི་ནི་བསྟོད་ཚོཊ་ཀྱང་མཐོང་མ་་་
མྱོང་བའི་གཏམ་དུ་སྣང་སྟེ། བསམ་གྱིས་མི་ཁྱབ་པར་བསྟོད་པ་ལས། དངོས་འཛིན་་་་་
འཇིགས་པ་གཅོད་བགྱིད་ཅིང་། །མུ་སྟེགས་རི་དྭགས་འཇིགས་བགྱིད་པ། །བདག་མེད་སེང་
གེའི་ང་རོའི་སྒྲ། །རྨད་བྱུང་དེ་ནི་ཁྱོད་ཀྱིས་གསུངས། །སྟོང་པ་ཉིད་དང་ཆེས་ཟབ་པའི། །
ཆོས་ཀྱི་རྔ་ཆེན་བརྡུངས་པ་ལགས། །ངོ་བོ་ཉིད་མེད་སྒྲ་བོ་ཆེའི། །ཆོས་ཀྱི་དུང་ནི་བུས་པ་་་་
ལགས། །ཞེས་ཆོས་ཐམས་ཅད་ངོ་བོ་ཉིད་ཀྱིས་མེད་པར་གསུངས་པ་འདི། སྟོན་པ་སངས་་
རྒྱས་ཁོ་ནའི་ཁྱད་ཆོས་སུ་འདུག་པས། དེ་ལ་ངོ་མཚར་བའི་སྒོ་ནས་མགོན་པོ་ཀླུ་སྒྲུབ་ཀྱིས་་
བཅོམ་ལྡན་འདས་ལ་བསྟོད་པ་མཛད་པ་ཡིན་པའི་ཕྱིར། གསུམ་པ་དཔེ་མེད་པར་བསྟོད་་་
པ་དང་འགལ་ཚུལ་ནི། ཁྱེད་ཀྱིས་ཐོགས་མེད་སྐུ་མཆེད་དང་ཀླུ་སྒྲུབ་དགོངས་པ་གཅིག་་་་
པར་བྱས་ནས། ཐོགས་མེད་ཀྱི་ས་སྡེ་ལྔ་དང་སྡོམ་རྣམ་གཉིས། དབྱིག་གཉེན་གྱི་རབ་ཏུ་བྱེད་
376



པ་སྡེ་བརྒྱད་དང་། ཀླུ་སྒྲུབ་ཀྱི་བསྟོད་ཚོགས་རྣམས་དགོངས་པ་གཅིག་པ་ཡིན་ནོ། །ཞེས་་་་
ཟེར་བ་ནི། ནང་འགལ་དུ་མ་འདུས་པའི་གྲུབ་མཐའ་ཡིན་ཏེ། འོ་ན་མཐར་ཐུག་ཐེག་པ་་་་
གསུམ་དུ་གྲུབ་པ་བསྟོད་ཚོགས་ཀྱི་དགོངས་པ་ཡིན་པར་ཐལ། ས་སྡེ་ལྔ་སྡོམ་རྣམ་གཉིས་་་་
རབ་ཏུ་བྱེད་པ་སྡེ་བརྒྱད་སོཊ་ཀྱི་དགོངས་པ་ཡིན་པའི་ཕྱིར། ཁྱབ་པ་དངོས་འདོད་ན། དཔེ་
མེད་པར་བསྟོད་པ་ལས། ཆོས་ཀྱི་དབྱིངས་ལ་དབྱེར་མེད་ཕྱིར། །གཙོ་བོའི་ཐེག་དབྱེར་མ་་
མཆིས་ཀྱང་། །ཁྱོད་ཀྱིས་ཐེག་པ་གསུམ་བསྟན་པ། །སེམས་ཅན་གཞུག་པའི་ཆེད་དུ་ལགས། །
ཞེས་མཐར་ཐུག་ཐེག་པ་གསུམ་དུ་སྟོན་པའི་མདོ་དེ་དྲང་དོན་དགོངས་པ་ཅན་དུ་བཤད་
པའི་ཕྱིར། འཁོར་གསུམ། འོ་ན་འཇིག་རྟེན་ལས་འདས་པར་བསྟོད་པ་ལས། དབེན་པའི་ཡེ་
ཤེས་རིག་གྱུར་པ། །འཇིག་རྟེན་འདས་ཁྱོད་ཕྱག་འཚལ་འདུད། །ཅེས་གསུངས་པའི་དོན་་་་
གང་ཡིན་ཞེ་ན། དེའི་དོན་ཡོད་དེ། ཆོས་ཉིད་མངོན་སུམ་དུ་རྟོགས་པའི་མཉམ་གཞག་སོ་སོ་
རང་རིག་པའི་ཡེ་ཤེས་ནམ་རྒྱུད་ལ་སྐྱེས་པ་ན། འཇིག་རྟེན་ལས་འདས་པའི་འཕཊ་པའི་གོ་
འཕང་ཐོབ་པར་འཇོག་པས། འཇིག་རྟེན་ལས་འདས་པའི་མཉམ་གཞག་སོ་སོ་རང་རིག་
པའི་ཡེ་ཤེས་དེ་ལ་བསྟོད་པའི་དོན་ཡིན་གྱི། མཉམ་གཞག་སོ་སོ་རང་རིག་པའི་ཡེ་ཤེས་དེ་་
གནས་ལུགས་མཐར་ཐུག་ཡིན་པའི་དོན་མིན་པའི་ཕྱིར། དཔེར་ན། འགྲེལ་བ་དོན་གསལ་་
ལས། སྒྱུ་མ་ལྟ་བུའི་བདག་ཉིད་དུ་སྣང་བའི་བློ་རྣམ་པར་མི་རྟོག་པའི་སོ་སོ་རང་གིས་རིག་
པར་བྱ་བ་ཅི་ཞིག་ལྟར་ཡང་དག་པར་སྐྱེས་ན། རྣལ་འབྱོར་བས་ཤེས་བྱའི་སྒྲིབ་པ་ཡང་དག་
པར་སྤང་ངོ༌། །ཞེས་པ་འདིས་ཐེག་ཆེན་འཕཊ་པའི་མཉམ་གཞག་སོ་སོ་རང་རིག་པའི་ཡེ་་
ཤེས་གནས་ལུགས་མཐར་ཐུག་དང་། བདེན་གྲུབ་ཏུ་བསྟན་པ་མ་ཡིན་པ་བཞིན་ནོ། །དེ་ལྟ་
མིན་ན་ཁྱེད་ལ་འཁོར་གསུམ་ཡོད་དེ། ཐེག་ཆེན་འཕཊ་པའི་རྒྱུད་ཀྱི་ཆོས་དབྱིངས་ཡེ་ཤེས་
དེ་ཆོས་ཅན། ཁྱོད་དོན་དམ་པ་ངོ་བོ་ཉིད་མེད་ཡིན་པར་ཐལ། ཁྱོད་རྟེན་འབྲེལ་ཡིན་པའི་
ཕྱིར། དེ་ལྟར་ཡང་། དེ་ཡང་རྟེན་ཅིང་འབྲེལ་བར་འབྱུང་བ་ཡིན་པའི་ཕྱིར། སྒྱུ་མ་བཞིན་དུ་
ངོ་བོ་ཉིད་མེད་པ་སྟེ། ཞེས་གསུངས་པའི་ཕྱིར། འདི་ཁྱེད་ལ་འཁོར་གསུམ་ཡིན་ནོ། །འོ་ན།།
སྒྱུ་མ་བཞིན་དུ་ཞེས་དང་། སྒྱུ་མའི་བདག་ཉིད་དུ་སྣང་བའི་བློ། ཞེས་པའི་དོན་གང་ཡིན་ཞེ་
377
377



ན། དེའི་དོན་ཡོད་དེ། མཉམ་གཞག་རང་ཉིད་སྒྱུ་མ་ལྟ་བུ་ཡིན་པ་དང་། མཉམ་གཞག་རང་
ཉིད་སྒྱུ་མ་ལྟ་བུར་སྣང་བའི་དོན་ཡིན་གྱི། མཉམ་གཞག་ལ་ཆོས་ཅན་སྒྱུ་མ་ལྟ་བུར་སྣང་་་་
བའི་དོན་མིན་པའི་ཕྱིར། དེ་ལྟར་ཡིན་པ། གཞི་མེད་འགྲོ་མེད་སྐྱེ་མེད་དང་། །ཞེས་པའི་་་་
སྐབས་ཀྱི་བརྒྱད་སྟོང་འགྲེལ་ཆེན་ལས། དེ་བས་ན་ལུང་དང་རིགས་པ་དག་ནི་སྒྱུ་མ་ལྟ་བུར་
གཉིས་སུ་མེད་པའི་སེམས་ཀྱི་དེ་ཁོ་ན་ཉིད་ཡོངས་སུ་ཤེས་པ་དེ་ཁོ་ན་ཉིད་རྟོགས་པ་ལ་་་་
མངོན་པར་བརྩོན་པའི་བློ་ཅན་རྣམས་ཀྱིས་གཉིས་སུ་མེད་པ་སྒྱུ་མ་ལྟ་བུའི་སེམས་ཡང་་་་་
དག་པའི་ཀུན་རྫོབ་ཀྱི་རང་བཞིན་ཐོས་པ་དང་ཐམས་ཅད་ལས་བྱུང་བའི་ཤེས་པས་རྣམ་་
པར་བཞག་ནས། རྟེན་ཅིང་འབྲེལ་བར་འབྱུང་བའི་ཆོས་ཉིད་ཀྱི་རྣམ་པ་ཐམས་ཅད་མཁྱེན་
པ་ཉིད་ལ་སོཊ་པའི་མངོན་པར་རྟོགས་པ་བརྒྱད་ཀྱི་རིམ་པར། གུས་པ་དང༌། རྒྱུན་མི་་་་
འཆད་པ་དང་། དུས་རིང་པོའི་ཁྱད་པར་ཅན་གྱི་སྒོམ་པས་སྒོམ་པར་བྱེད་པའི་རྣལ་འབྱོར་
བའི་དབང་ཕྱུག་རྣམས་ནི། རྟེན་ཅིང་འབྲེལ་བར་འབྱུང་བའི་ཆོས་ཀྱི་རྣམ་པར་རྟོག་པ་་་་
མཐའ་དག་དང་བྲལ་ཞིང་ཇི་སྲིད་པར་རྗེས་སུ་འབྲེལ་བ་རྣམ་པར་ཤེས་པ་ཙམ་གྱི་རྒྱུན་སྒྱུ་
མ་ལྟ་བུ་ཐོབ་པར་བྱེད་དོ། །དེ་ཉིད་ནི་གཉེན་པོའི་གཙོ་བོ་ཡིན་ནོ། །དང་པོ་སྒྱུ་མ་ལྟ་བུའོ་
ཞེས་རྣམ་པར་འཇོག་པར་བྱེད་པ་མངོན་པར་བརྗོད་པ་དང་བཅས་པ་ནི། དེའི་རྗེས་སུ་་་
མཐུན་པ་ཡིན་གྱི་གཉེན་པོ་ཉིད་དུ་གྱུར་བ་ནི་མ་ཡིན་ནོ། །ཞེས་གསུངས་པའི་ཕྱིར། གཞན་
ཡང་། འཇིག་རྟེན་ལས་འདས་པར་བསྟོད་པ་ལས། རྟེན་ཅིང་འབྲེལ་བར་འབྱུང་བ་གང་། །
དེ་ཉིད་ཁྱོད་ནི་སྟོང་པར་བཞེད། །དངོས་པོ་རང་དབང་ཡོད་མིན་ཞེས། །མཉམ་མེད་ཁྱོད་
ཀྱི་སེང་གེའི་སྒྲས། །ཀུན་རྟོག་ཐམས་ཅད་སྤང་བའི་ཕྱིར། །སྟོང་ཉིད་བདུད་རྩི་སྟོན་མཛད་ན། །
གང་ཞིག་དེ་ལ་ཞེན་གྱུར་པ། །དེ་ཉིད་ཁྱོད་ཀྱིས་ཤིན་ཏུ་སྨད། །ཅེས་གསུངས་པ་འདི་རྣམས་
ཁྱེད་ཀྱིས་གོ་བོ་འགེམ་པར་བྱེད་པའི་གནམ་ལྕགས་ཀྱི་རྡོ་རྗེའི་ཐོག་བཟློག་ཏུ་མེད་པ་ཡིན་
ཏེ། ཉོན་ཅིག ཆོས་དབྱིངས་ཡེ་ཤེས་ཆོས་ཅན། ཁྱོད་རང་དབང་དུ་མེད་པར་ཐལ། ཁྱོད་་་་
དངོས་པོ་ཡིན་པའི་ཕྱིར། འདོད་ན། བདེན་གྲུབ་མ་ཡིན་པར་ཐལ། རང་དབང་དུ་མེད་པའི་
ཕྱིར། འཁོར་གསུམ། དེས་ན་ལུང་འདིས་བཅོམ་ལྡན་འདས་ཀྱིས་ཆོས་རྣམས་བདེན་པར་
378



འཛིན་པའི་ཀུན་རྟོག་ཐམས་ཅད་སྤང་བའི་ཕྱིར། ཆོས་ཐམས་ཅད་བདེན་པས་སྟོང་ངོ་ཞེས་
པའི་སྟོང་ཉིད་ཟབ་མོའི་བདུད་རྩི་སྟོན་པར་མཛད་པ་ཡིན་པ་ལ། སྟོང་ཉིད་བདེན་པར་་་་་
གྲུབ་བོ་ཞེས་སྨྲ་བ་ཤིན་ཏུ་སྨད་པའི་གནས་སུ་གསུངས་ཞེས་པ་ལུང་འདིའི་དོན་བསྙོན་་་་་
མེད་དུ་འདུག་པ་ལ། ཁྱེད་ཀྱིས་ཆོས་དབྱིངས་ཡེ་ཤེས་གནས་ལུགས་མཐར་ཐུག་དང༌། དེ་་
ཉིད་བདེན་པར་གྲུབ་པ་བསྟོད་ཚོགས་ཀྱི་དགོངས་པ་ཡིན་ཞེས་ཟེར་བ་ནི། རང་གཞན་གྱི་
ཤེས་རྒྱུད་ཆུད་གཟོན་པའི་བསྙོན་གཏམ་ཁོ་ནར་སྣང་བས་མཁས་པ་དག་གིས་མཆིལ་མའི་
ཐལ་བ་བཞིན་དུ་འདོར་བར་བྱའོ། །
གཞན་ཡང་། ལུང་འདི་དང་། རྩ་ཤེ་ལས། རྒྱལ་བ་རྣམས་ཀྱི་སྟོང་པ་ཉིད། །ལྟ་ཀུན་
ངེས་པར་འབྱིན་པར་གསུངས། །གང་དག་སྟོང་པ་ཉིད་ལྟ་བ། །དེ་དག་སྒྲུབ་ཏུ་མེད་པར་་་
གསུངས། །ཞེས་གསུངས་པ་གཉིས་དགོངས་པ་གཅིག་པས་རྩ་ཤེས་སྟོང་ཉིད་བདེན་མེད་་་
བསྟན། བསྟོད་ཚོགས་ཀྱིས་སྟོང་ཉིད་བདེན་གྲུབ་བསྟན་ཅེས་པ་ནི་ཕྱིན་ཆད་མ་སྨྲ་ཞིག རྩ་
ཤེའི་ལུང་དེའི་དོན་ཡང་། ཀུན་རྫོབ་པའི་ཆོས་རྣམས་བདེན་པར་འཛིན་པའི་བདེན་འཛིན་
གྱི་ཞེན་ཡུལ་སུན་འབྱིན་དགོས་པར་མ་ཟད། སྟོང་ཉིད་བདེན་པར་འཛིན་པའི་བདེན་་་་་་
འཛིན་གྱི་ཞེན་ཡུལ་ཡང་སུན་འབྱིན་དགོས་ཞེས་པའི་དོན་ནོ། །གཞན་ཡང་། འཇིག་རྟེན་་་
ལས་འདས་པར་བསྟོད་པ་ལས། མགོན་པོ་ཁྱོད་ཀྱིས་ཆོས་ཀུན་གྱི། །དངོས་མེད་གོམས་པར་
མཛད་པ་ལགས། །ཞེས་པ་འདིས་ཀྱང་ཆོས་ཐམས་ཅད་རང་བཞིན་གྱིས་གྲུབ་པའི་དངོས་་
པོ་མེད་པའི་སྟོང་ཉིད་གནས་ལུགས་མཐར་ཐུག་ཏུ་བསྟན་པས། སྟོང་ཉིད་བདེན་གྲུབ་ཡིན་
པ་བཀག་གོ། །གཞན་ཡང་། དེ་ཉིད་ལས། མཚན་མ་མེད་པ་མ་རྟོགས་པར། །ཁྱོད་ཀྱིས་ཐར་
པ་མེད་པར་གསུངས། །དེ་ཕྱིར་ཁྱོད་ཀྱིས་ཐེག་ཆེན་ལས། །དེ་ཉིད་ཚང་བར་བསྟན་པ་ཡིན། །
ཞེས་པ་འདིས་ཀྱང་ཁྱེད་ཀྱི་གྲུབ་མཐའ་བཀག་པ་ཡིན་ཏེ། ལུང་འདིས་མཚན་མ་མེད་པ་ལ་
སོགས་པའི་སྟོང་ཉིད་མ་རྟོགས་པར་ཐར་པ་ཐོབ་པ་མེད་པར་བཤད་ལ། ཁྱེད་ཀྱིས་གཉིས་
མེད་ཀྱི་ཡེ་ཤེས་ཁོ་ན་གནས་ལུགས་མཐར་ཐུག་དང་། དེ་ཐེག་ཆེན་འཕགས་པ་རྣམས་ཀྱི་ས་
སྤྱོད་ཡུལ་ཡིན་གྱི་ཉན་རང་འཕགས་པ་རྣམས་ཀྱིས་མ་རྟོགས་པར་བཤད་པའི་ཕྱིར། བསྟོད་
379



པ་ལས་འདས་པར་བསྟོད་པ་ལས་ཀྱང་། ཆོས་དབྱིངས་ཡེ་ཤེས་བདེན་གྲུབ་ལེགས་པར་་་་་
བཀག་པ་ཡིན་ཏེ། དེ་ཉིད་ལས། འདུས་བྱས་རབ་ཏུ་མ་གྲུབ་པས། །འདུས་མ་བྱས་ལྟ་ག་ལ་
འགྲུབ། །སྨྲ་བའི་སེང་གེ་དེ་སྐད་དུ། །ཁྱོད་གསུངས་པ་ནི་སེང་གེ་ཡིས། །འཇིགས་བྱེད་གླང་
ཆེན་སྨྲ་རྣམས་ཀྱི། །རྒྱགས་པ་བསལ་བར་གྱུར་པ་བཞིན། །ཞེས་འདུས་བྱས་དང་། འདུས་མ་
བྱས་ཀྱི་ཆོས་གང་ལ་ཡང་བདེན་པར་གྲུབ་པ་མེད་དོ་ཞེས་པའི་སངས་རྒྱས་ཀྱི་སེང་གེའི་སྒྲ་
འདིས་དངོས་པོར་སྨྲ་བའི་གླང་ཆེན་རྣམས་སྐྲག་པར་མཛད་པར་གསུངས་པའི་ཕྱིར། དེས་
ན་རྩ་ཤེ་དང་བསྟོད་ཚོགས་དགོངས་པ་མི་གཅིག་ཟེར་བ་འདི། བསམས་བཞིན་དུ་ཕྱིན་ཅི་
ལོག་སྨྲས་པ་ཡིན་ཏེ། དེ་གཉིས་ལ་དགོངས་པ་མི་གཅིག་པའི་བཤད་པ་ནི་ཚིག་གཅིག་ཀྱང་
མི་འདུག་པའི་ཕྱིར། ཡོད་ན་རྩ་ཤེ་ལས། འདུས་བྱས་རབ་ཏུ་མ་གྲུབ་པས། །འདུས་མ་བྱས་་
ལྟ་ག་ལ་འགྲུབ། །ཅེས་པ་དང་། བསྟོད་ཚོགས་དྲངས་མ་ཐག་པ་གཉིས་ལ་མི་འདྲ་བའི་ཁྱད་
པར་བཤད་དགོས་སོ། །དེ་བཞིན་དུ་བསྟོད་ཚོགས་ལྷག་མ་རྣམས་ཀྱིས་བཀག་ཚུལ་རྒྱས་་་་
པར་འཆད་རྒྱུ་ཡོད་ཀྱང་། ཡི་གེ་མང་བར་འགྱུར་བས་མ་བྲིས་ལ། འགའ་ཞིག་རྗེ་ཀརྨ་བའི་
པའི་གསུང་ལན་དུ་བཤད་ཟིན་པས་དེར་བལྟ་བར་བྱའོ། ། །
གཉིས་པ་དེ་ལྟར་འདོད་པ་སྔོན་གྱི་མཁས་གྲུབ་རྣམས་ཀྱི་དགོངས་པ་མིན་པ་ནི།
གཟུང་འཛིན་གཉིས་མེད་ཀྱི་ཡེ་ཤེས་གནས་ལུགས་མཐར་ཐུག་ཡིན་པ་དང་། དེ་ཉིད་་་་་་
བདེན་པར་གྲུབ་བོ་ཞེས་ཁྱེད་ཀྱིས་ལུགས་གཉིས་རྣམ་འབྱེད་ཡིན་ནམ་དེར་བཤད་འདུག་
པ་འདི་བོད་ཀྱི་མཁས་གྲུབ་གོང་མ་སུའི་ཡང་ལུགས་མ་ཡིན་ཏེ། དེ་འདྲའི་ཡེ་ཤེས་བདེན་་་
གྲུབ་གནས་ལུགས་མཐར་ཐུག་ཡིན་པ་རྗེ་མར་པས་ཀྱང་བཀག རྣལ་འབྱོར་གྱི་དབང་ཕྱུག་
མི་ལ་རས་པས་ཀྱང་བཀག དེ་བཞིན་དུ་ཕ་དམ་པ་སངས་རྒྱས་ཀྱིས་ཀྱང་བཀག ཆོས་རྗེ་ས་
སྐྱ་པཎྜི་ཏ་ཡབ་སྲས་ཀྱིས་ཀྱང་ལེགས་པར་བཀག་པའི་ཕྱིར། འོ་ན་རྗེ་མར་པས་ཇི་ལྟར་་་་་
བཀག་ཅེ་ན། སྤྱིར་འདི་འདྲའི་རིགས་ལ་སྒྲུབ་བྱེད་འགོད་ག་ལ་དགོས། ཁྱེད་ཧ་ཅང་ལོག་་
རྟོག་ཆེས་འདུག་པས་ཅུང་ཟད་བཤད་ན། དེ་ཡང་རྗེ་མི་ཏྲི་པའི་དེ་ཁོ་ན་ཉིད་བཅུ་པ་རྩ་་་
འགྲེལ་དུ། དཔལ་ལྡན་ཟླ་བ་གྲགས་པ་བཞེད་པའི་ལྟ་བ་དེ་མགོན་པོ་ཀླུ་སྒྲུབ་ཀྱི་བཞེད་པ་་
380



མཐར་ཐུག་པར་བཤད་ཅིང་། རྗེ་མར་པའི་ལྟ་བ་མཐར་ཐུག་པ་དེ་རྗེ་མི་ཏྲི་པ་ལས་རྙེད་་་་
པའི་ཕྱིར་ཏེ། རྗེ་མར་པའི་གསུང་ལས། ཤར་ཆུ་བོ་གང་གཱའི་འགྲམ་དུ་ཕྱིན། །རྗེ་མི་ཏྲི་ཆེན་
པོའི་བཀའ་དྲིན་གྱིས། །གཞི་ཆོས་ཉིད་སྐྱེ་བ་མེད་པར་རྟོགས། །སེམས་སྟོང་པ་ཉིད་ལ་སྦར་
ཟིན་བྱས། །དོན་སྤྲོས་བྲལ་གཉུག་མའི་ངོ་བོ་མཐོང་། །སྐུ་གསུམ་མ་དང་མངོན་དུ་མཇལ། །
མི་ཁོ་བོའི་སྤྲོས་པ་དེ་ནས་ཆོད། །ཅེས་སེམས་བདེན་པས་སྟོང་ཉིད་དེ་དཔལ་ལྡན་ཟླ་བའི་
དགོངས་པ་མཐར་ཐུག་ཡིན་པ་དང་། དེ་ཉིད་རྗེ་མི་ཏྲི་པ་ལས་རྙེད་པར་གསུངས་པའི་ཕྱིར།
དེ་བཞིན་དུ་གཉིས་མེད་ཀྱི་ཡེ་ཤེས་བདེན་གྲུབ་ཡིན་པ་རྗེ་མི་ལས་ཀྱང་ལེགས་པར་བཀག་
སྟེ། རྗེ་མི་ལས། དོན་དམ་བདེན་པའི་དབང་དུ་ནི། །བགེགས་ལས་སངས་རྒྱས་ཉིད་ཀྱང་མེད། །
སྒོམ་པ་པོ་མེད་བསྒོམ་བྱ་མེད། །བགྲོད་བྱ་ས་དང་ལམ་རྟགས་མེད། །འབྲས་བུ་སྐུ་དང་ཡེ་་
ཤེས་མེད། །དེ་ཕྱིར་མྱ་ངན་འདས་པ་མེད། །མིང་དང་ཚིག་གིས་བཏགས་པ་ཙམ། །ཁམས་་
གསུམ་བརྟན་དང་གཡོ་བར་བཅས། །གདོད་ནས་མ་གྲུབ་སྐྱེ་བ་མེད། །གཞི་མེད་ལྷན་ཅིག་
སྐྱེས་པ་མེད། །ལས་དང་ལས་ཀྱི་རྣམ་སྨིན་མེད། །དེ་ཕྱིར་འཁོར་བའི་མིང་ཡང་མེད། །
མཐར་ཐུག་དོན་ལ་དེ་ལྟར་གདའ། །ཞེས་ཆོས་ཐམས་ཅད་བདེན་པས་སྟོང་པ་གནས་་་་་་
ལུགས་མཐར་ཐུག་དང་། བདེན་གྲུབ་གཏན་མེད་པར་བཤད་པའི་ཕྱིར། བདེན་མེད་མེད་་
དགག་དེ་ཉིད་སྟོང་ཉིད་མཐར་ཐུག་ཡིན་པར་དགེ་བའི་བཤེས་གཉེན་པོ་ཏོ་བ་རིན་ཅེན་་
གསལ་ལ་སོགས་པ་བཀའ་གདམས་གོང་མ་རྣམས་ཀྱིས་ཀྱང་བཞེད་པ་ཡིན་ཏེ། པོ་ཏོ་བའི་
བེ་བུམ་ལས། ཁ་ཅིག་ཐོས་བསམ་དུས་ན་རིགས་པས། །རང་བཞིན་མེད་པ་གཏན་ལ་ཕབ་
ནས། །སྒོམ་དུས་མི་རྟོག་འབའ་ཞིག་སྒོམ་ཟེར། །དེ་ལྟ་ན་ནི་འབྲེལ་མེད་སྟོང་ཉིད། །ལོགས་
སུ་བསྒོམ་ཕྱིར་གཉེན་པོར་མི་འགྱུར། །དེ་ལྟ་བས་ན་གཅིག་དང་དུ་བྲལ་། །རྟེན་འབྲེལ་ལ་་
སོགས་སོ་སོར་བརྟག་ཅིང་། །ཅུང་ཟད་མི་རྟོག་ཉིད་དུའང་གནས་བྱ། །ལྷ་གཅིག་རྗེས་སུ་་་
འབྲང་བར་འདོད་པའི། །ཕ་རོལ་ཕྱིན་པའི་ལུགས་ནི་དེ་ཡིན། །ཞེས་ཆོས་ཐམས་ཅད་རང་
བཞིན་མེད་པ་གནས་ལུགས་མཐར་ཐུག་ཡིན་པ་དང༌། དེ་སྒོམ་པའི་ཚེ་གཅིག་དུ་བྲལ་ལ་་་
སོགས་པའི་ཐོས་བསམ་གྱི་རིགས་པས་དཔྱད་སྒོམ་བྱ་ཞིང་། སྒོམ་པའི་ཚེ་དེའི་དོན་ལ་རྩེ་་་
381 ་



གཅིག་ཏུ་མཉམ་པར་འཇོག་དགོས་པ་དང༌། དེ་ཉིད་ཇོ་བོ་ཆེན་པོ་ལྷ་གཅིག་གིས་ལྟ་བར་་
བཤད་པའི་ཕྱིར། དམ་པ་སངས་རྒྱས་ཀྱིས་ཀྱང༌། སྟོང་པའི་ངང་དུ་རིགས་པའི་མདུ་་་་་
བསྐོར་གྱིས། །ལྟ་བ་ཐོགས་གདུགས་མེད་དོ་དིང་རི་བ། །ཞེས་ལས་དང་པོ་པས་སྟོང་ཉིད་་་
སྒོམ་པའི་ཚེ་དཔྱད་སྒོམ་གལ་ཆེ་བར་གསུངས་པའི་ཕྱིར། ཆོས་རྗེ་ས་པཎ་གྱི་སྡོམ་གསུམ་་་་
རབ་དབྱེ་ལས། ཆོས་དབྱིངས་ཡོད་པ་མ་ཡིན་ཏེ། །ཡོད་ལ་མི་རྟག་གིས་ཁྱབ་པར། །ཆོས་ཀྱི་
གྲགས་པས་ལེགས་པར་གསུངས། །ཞེས་པ་འདིས་ཆོས་དབྱིངས་བདེན་པར་ཡོད་པ་མིན་པ་
གསལ་བར་བསྟན་པས། ཁྱེད་རྗེ་ས་པཎ་ལ་བརྩི་ན། ཆོས་དབྱིངས་བདེན་གྲུབ་ཡིན་པ་་་་་
གསུངས་འདིས་བཀག་འདུག་གམ་མི་འདུག་སེམས་རྣལ་དུ་ཕོབ་ལ་ལྟོས་ཤིག དེས་ན་ཁྱེད་
ཇོ་ནང་པའི་ལྟ་ངན་དེ་ཉིད་ལ་ཞེན་ནས། དེ་སྒྲུབ་པའི་ཡིག་ཆ་རང་རྐང་བཙུགས་ནས་་་་་
བརྩམས་འདུག་པ། ཇོ་ནང་པ་ལྟ་བ་ནོར་བར་གངས་རིའི་ཁྲོད་ཀྱི་མཁས་གྲུབ་ཀུན་ལ་་་་་
གྲགས་ཏེ། དོན་དམ་བདེན་པ་བདེན་གྲུབ་ཏུ་ཁས་ལེན་པས་རྟག་ལྟ་དང་། ཀུན་རྫོབ་བདེན་
པ་རང་སྟོང་དུ་འདོད་པས་ཆད་ལྟར་ལྷུང་ལ་རྟག་ཆད་གཉིས་ཀའི་མཐར་ལྷུང་བའི་ལྟ་བ་
ལས་ཐ་ཆད་པ་མེད་པས། མཁས་གྲུབ་ཀུན་གྱིས་སྐྱུག་བྲོ་བའི་གནས་སུ་མཛད་པ་ཡིན། དེ་
ཁྱེད་ཀྱིས་རྙེད་པ་དེ་ཁྱེད་སྐུ་བསོད་ཆེ་བའི་རྟགས་སུ་འདུག ཁོ་བོ་ཅག་ཀླུ་སྒྲུབ་ཡབ་སྲས་་་་
བཞེད་པའི་ལྟ་བ་དེ་ཉིད་ཉམས་སུ་ལེན་པ་ཡིན་པས་རྟག་ཆད་ཀྱི་མཐར་ག་ལ་ལྟུང་།
གསུམ་པ་དེས་ན་འདི་ལྟ་བུའི་འདོད་ཚུལ་རྒྱ་བོད་གང་དུ་ཡང་མ་བྱུང་བས་དོར་བྱར་་་་་་
བསྟན་པ་ནི། ཁྱེད་ཀྱིས་ཤེར་ཕྱིན་གྱི་མདོ་ལས་ཆོས་ཐམས་ཅད་བདེན་པས་སྟོང་པའི་ཆད་
སྟོང་མེད་དགག་ཙམ་ཞིག་མ་གཏོགས། བསྒོམ་པས་ཉམས་སུ་བླང་བའི་སྟོང་ཉིད་མ་བསྟན་
ཅིང་། ཆོས་དབྱིངས་ཡེ་ཤེས་ཁོ་ན་གནས་ལུགས་མཐར་ཐུག་དང་། བསྒོམ་པས་ཉམས་སུ་་
བླང་བྱའི་སྟོང་ཉིད་ཡིན། དེ་ཡང་ཐེག་ཆེན་འཕགས་པ་ཁོ་ནའི་མངོན་སུམ་གྱིས་སྤྱོད་ཡུལ་
ཡིན་གྱི་ཉན་རང་འཕགས་པ་སོགས་ཀྱིས་མ་རྟོགས་ཞེས་ཟེར་བ་རྣམས་ནི། གོང་དུ་བཤད་
པ་ལྟར་རྒྱ་བོད་ཀྱི་མཁས་གྲུབ་སུའི་ཡང་ལུགས་མིན་པས་དོར་བར་བྱ་བ་ཡིན་ནོ། །དེས་ན་
འཕགས་མཆོག་ཀླུ་སྒྲུབ་ཡབ་སྲས་དང་དཔལ་ལྡན་ཟླ་བའི་དགོངས་པ་རྗེ་ཙོང་ཁ་པས་་་་་
382



བཀྲལ་བའི་གནས་དེ་དག་ནི་ཤིན་ཏུ་ཕྲ་བའི་གནས་ཡིན་པས། དཔལ་མགོན་འཕགས་པ་་
ཀླུ་སྒྲུབ་ཡབ་སྲས་དང་རྗེ་ཙོང་ཁ་བ་ཡབ་སྲས་རྣམས་ལ་གསོལ་བ་བཏབ། ཐུགས་རྗེའི་་་་་
འཕྲིན་ལས་ཅུང་ཟད་ཞུགས་པ་ལ་བརྟེན་ནས། མ་མཐའ་འོལ་སྤྱི་ཙམ་གོ་ནུས་པ་ཞིག་་་་་
དགོས་ཀྱི། ཀླུ་སྒྲུབ་ཡབ་སྲས་དང་རྗེ་ཙོང་ཁ་པ་ལ་སྡང་ཞུགས་ཀྱིས་ཆོས་སྤོང་གི་ལས་གསོག་
བཞིན་པའི་ངང་ནས་དགག་པ་བྱེད་ལོ་བྱས་ཀྱང་། ཕྱོགས་སྔ་མའི་བཞེད་པ་གཏན་ནས་གོ་
ནུས་པ་མེད་པས། ཁྱེད་ཆེན་པོ་ཤཱཀ་མཆོག་པ་གཟིགས་རྒྱ་ཆེན་པོ་འདུག་ནའང་། ཕྱོགས་སྔ་
མ་མ་དགོངས་ཤིང་ཐུགས་རྩིང་བའི་དགག་པ་མང་པོ་མཛད། གཞུང་ལུགས་གདམས་པར་
ཤར་བའི་མན་ངག་དང་བྲལ་བའི་དབང་གིས། ཚེ་སྟོད་སྨད་ལའང་གྲུབ་མཐའ་གཅིག་་་་་་
ལའང་ཡིད་ཆེས་ཀྱི་ངེས་པ་མ་རྙེད་པས་རེས་འགའ་དབུ་མ་རིགས་ཚོགས་དང་དཔལ་ལྡན་
ཟླ་བའི་གཞུང་ནས་བཤད་པའི་ལྟ་བ་དེ་ཁས་ལེན་པའི་ལུགས་སུ་བྱས་ནས། རྒྱ་ནག་ཧྭ་ཤང་
གི་ལུགས་ཀྱི་ཡོད་མིན་མེད་མིན་དེ་ཉིད་ཟླ་བའི་དགོངས་པར་འཆད་པ་དང་། རེས་འགའ་
གཟུང་འཛིན་གཉིས་མེད་ཀྱི་ཡེ་ཤེས་དེ་ཉིད་གནས་ལུགས་མཐར་ཐུག་དང་བདེན་གྲུབ་ཏུ་
ཁས་བླངས་ནས། ཐོགས་མེད་སྐུ་མཆེད་དབུ་མ་པ་ཆེན་པོ་དང༌། ཟླ་བ་གྲགས་པ་སོགས་ངོ་
བོ་ཉིད་མེད་པར་སྨྲ་བའི་དབུ་མ་པར་བྱས་ནས། ཇོ་ནང་པ་ཟེར་བ་བཞིན་དུ་སྔར་ཟླ་བ་་་
གྲགས་པའི་ལུགས་ལ་ཐོས་བསམ་བྱས་པ་ལ་མཐོལ་བཤགས་བྱེད་དགོས་ཟེར་བ་དང་་་་་་་
མཚུངས་པར། དེ་ཉིད་བཞེད་པའི་སྟོང་ཉིད་དེ་ཆད་སྟོང་མེད་དགག་ཡིན་པས་སྒོམ་པས་་
ཉམས་སུ་བླང་བ་མིན་ཞེས་ཆོས་སྤོང་གི་ལས་སྒྲིབ་དཔག་ཏུ་མེད་པ་གསོག་པའི་དགག་་་་
གཞག་སྐུར་ཞུས་རྣམ་པར་མི་འཚམ་པ་དང་བཅས་པའི་རྩོད་ཡིག་ཚིག་ཤིན་ཏུ་ཆེ་བ་་་་་་
བརྩམས་འདུག་པ་རྣམས་ལ། ཁོ་བོས་བརྒལ་ལན་ཅུང་ཟད་ཕུལ་ནས། ཚིག་ངན་གྱི་ལན་་་་
ཡང་ཅུང་ཟད་ཞུ་དགོས་པ་བྱུང་བ་ཡིན། ལར་རིགས་པའི་དགག་གཞག་གསུང་རབ་ཀྱི་་་་
ཚིག་དོན་དང་མཐུན་ཞིང་། མཁས་པ་རྣམས་དོགས་པ་སྐྱེ་བའི་གནས་ཀྱི་དགག་པ་བཟང་
པོ་བྱུང་ན། མཁས་པའི་བྱ་བར་འགྲོ་རྒྱུ་ཡིན་ནའང་། དེ་འདྲ་གང་ཡང་མེད་པར་ཁྱོད་ཀྱི་་
གྲུབ་མཐའ་འདི་བདུད་ཀྱིས་བྱིན་གྱིས་བརླབས་པ་ཡིན། ཁྱེད་ཀྱི་ཆོས་ལུགས་འདི་མུ་སྟེགས་
383



ཀྱི་ལུགས་ཡིན་ཞེས་དགེ་འདུན་སྡེ་རིགས་སུ་བཅད་ནས་ཡུལ་གང་གཉན་ལ་སྐུར་པ་་་་་་
འདེབས་པ་འདི། རང་ཉིད་དམ་པ་མ་ཡིན་པར་སྒྲོག་པའི་གཏམ་དུ་འདུག ཁོ་བོ་ཅག་གི་་
ཁྱེད་ཀྱི་དགག་པ་རྣམས་ལ་གསུང་རབ་དང་མཐུན་པའི་ལན་རྣམ་པར་དག་པ་རེ་བཏབ་
པའི་རྗེས་སུ། ཚིག་ངན་གྱི་སྐུར་ཞུས་བྱས་འདུག་པ་རྣམས་ལ། དེ་མཐུན་གྱི་ལན་ཅུང་ཟད་
བྱས་པ་མ་གཏོགས། ཀུན་སློང་ངན་པས་ཡིད་ལ་གང་དྲན་བྱས་པ་གཏན་མེད་དོ། ། ་
འདིར་སྨྲས་པ། རྣམ་མང་འགྲོ་ལ་བརྩེ་བའི་ཐུགས་རྗེ་དང༌། །རྣམ་ཀུན་གཟིགས་
པའི་མཁྱེན་པའི་སྤྱན་བརྙེས་ནས། །རྣམ་གསུམ་ཆོས་ཀྱི་འཁོར་ལོ་སྐོར་མཛད་པའི། །རྣམ་
འདྲེན་ཐུབ་པའི་དབང་པོ་གཙུག་གིས་མཆོད། །གང་གི་ཐུགས་སུ་ཆུད་པའི་ཟབ་མོའི་དོན། །
ཤེས་རབ་ཕ་རོལ་ཕྱིན་མདོར་གསུངས་པ་རྣམས། །ལུང་བསྟན་བརྙེས་པའི་ཀླུ་སྒྲུབ་ཡབ་་་
སྲས་ཀྱིས། །ཇི་བཞིན་བཀྲལ་ལ་ཡིད་ཆེས་སྐལ་བ་བཟང་། །རིགས་ལམ་ཕྲ་མོ་འབྱེད་པའི་་་
མཐུ་མེད་པའི། །གངས་ཅན་ཁྲོད་ཀྱི་འགྲོ་བ་མང་པོ་ཞིག །ཧྭ་ཤང་རྫོགས་ཆེན་ཇོ་ནང་་་་་་
ལུགས་ལ་སོགས། །རྟག་ཆད་མཐའ་ཡི་ལྟ་ངན་ཕྱོགས་ལ་ཞེན། །རིགས་ཚོགས་གཞུང་གིས་་་
བསྟན་པའི་སྟོང་ཉིད་དང་། །ཟླ་གྲགས་གཞུང་ནས་བཤད་པའི་སྟོང་ཉིད་དེ། །ཆད་སྟོང་་་་་
མེད་དགག་ཡིན་ཞེས་སྒྲོག་བྱེད་ཅིང་། །ཆོས་སྤོང་ལས་ལ་འཛེམ་མེད་སྤྱོད་པ་མཐོང་། །ཚུལ་
འདི་མ་བཟོད་རྒྱལ་བ་ཙོང་ཁ་པས། །ལྷག་པའི་ལྷ་ལ་ཤུགས་དྲག་གསོལ་བཏབ་ཅིང་། །ཟབ་
མོའི་གནས་ལ་ཞིབ་ཏུ་དཔྱད་པ་ན། །རང་བཞིན་གྲུབ་པ་རྡུལ་ཙམ་མེད་པ་ལ། །ཐ་སྙད་རྟེན་
འབྲེལ་བྱ་བྱེད་འཐད་པ་འདི། །ཆོས་རྣམས་ཀུན་གྱི་སྡོད་ལུགས་ཡིན་པར་དགོངས། །དོན་དེ་
གདུལ་བྱས་རྟོགས་པར་བྱ་བའི་ཕྱིར། །གསུང་སྒྲོས་ཆེན་མོ་རྣམས་སུ་བཀའ་སྩལ་ཏོ། །དེ་ལ་
ཕྱི་རབས་བློ་གྲོས་རྩིང་བོ་འགའ། །རང་བཞིན་མེད་པ་ཆད་པའི་སྟོང་ཉིད་དང༌། །ཐ་སྙད་་
རྟེན་འབྲེལ་འཁྲུལ་བའི་སྣང་ངོ་ཙམ། །ཡོད་མེད་ལ་སོགས་གང་དུའང་མི་འཛིན་པའི། །ཡིད་
བྱེད་བཀག་པ་དབུ་མའི་ལམ་ཡིན་ལོ། །ཧྭ་ཤང་ནད་ཆེན་སྙིང་ལ་ཞུགས་པ་ཡིས། །འཆོལ་་་
བའི་ཚིག་ལ་སྙིང་བོ་མ་མཐོང་ནས། །རྗེ་བཙུན་བླ་མའི་གསུང་གི་རྗེས་འབྲངས་ཏེ། །ཐལ་་་
འགྱུར་ལུགས་མཆོག་འཆད་ན་འདི་ཡིན་གྱི། །གཞན་དུ་འཆད་ན་འཁྲུལ་བའི་གཏམ་ཡིན་་་
384



ཞེས། །དྲི་མེད་རིགས་པའི་གསང་ལམ་ནས་དྲངས་ཏེ། །ཀླུ་སྒྲུབ་ཟླ་བའི་དགོངས་པ་ཇི་་་་་
བཞིན་བཤད། །ཅེས་པ་འདི་ནི་ཆེན་པོ་ཤཱཀ་མཆོག་པའི་རྩོད་ཡིག་གསུམ་གྱི་ལན་ཅུང་ཟད་
བཤད་པའོ། །ཐུབ་བསྟན་གངས་རིའི་སྤོ་ལ་གནས་བཅས་ནས། །སྟོང་ཉིད་ཟབ་མོའི་གད་་
རྒྱངས་ཆེར་བསྒྲགས་པས། །ལོག་སྨྲའི་གཉིས་འཐུང་ཀླད་པ་འགེམས་མཛད་པ། །བློ་བཟང་
གདོང་ལྔའི་དབང་བོ་རྟག་པར་རྒྱལ། །གང་དག་རིགས་ལམ་ཕྲ་མོ་མི་ཤེས་ཤིང་། །ཀླུ་སྒྲུབ་་
གསུང་གི་མན་ངག་མི་ལྡན་པར། །ཕོ་སྒྲོབ་ཧམ་པའི་གཏམ་གྱི་སྦྱོར་བ་ཡིས། །རྒྱལ་བ་གཉིས་
པའི་ལུགས་བཟང་འགོག་བྱེད་པ། །དེ་དག་བདེན་ནམ་འོན་ཏེ་གཞན་ཡིན་ཞེས། །གཟུར་་་
གནས་མཁས་པའི་ཚོགས་རྣམས་དཔང་བཞུགས་ནས། །རིགས་པའི་ལམ་དང་མཐུན་པར་
ལན་སྦྱིན་གྱི། །ཕྱོགས་ལྷུང་སྤངས་ཏེ་རྩེ་གཅིག་གུས་པས་ཉོན། །
༢. གོ་བོ་རབ་འབྱམས་པའི་རྩོད་ལན་བཤད་པ། །
གཉིས་པ་གོ་བོ་རབ་འབྱམས་པའི་རྩོད་ལན་བཤད་པ་ནི། དེ་ཡང་གོ་བོ་རབ་་་་
འབྱམས་པ་བསོད་ནམས་སེང་གེ་བས་དབུ་མ་འཇུག་པའི་དཀའ་འགྲེལ་ཞེས་པའི་ཡིག་ཆ་
བརྩམས་ནས། རྗེ་ཙོང་ཁ་པ་ལ་སྐུར་པ་དཔག་ཏུ་མེད་པ་བཏབ་ཅིང་། ཊིཀ་ཆེན་དགོངས་
པ་རབ་གསལ་གྱི་གསུང་ཕལ་ཆེ་བ་དྲངས་ནས་དགག་པ་ལྟར་སྣང་མང་དུ་བཏང་། རང་
ཉིད་ཀྱི་གྲུབ་མཐའ་ནང་འགལ་གྱི་ཕུང་པོ་འབའ་ཞིག་ལབས་འདུག་པ་འདི། མཁས་པའི་་
དགག་གཞག་གི་ཡུལ་དུ་མི་འདུག་ཀྱང་། སྤྱིར་ཟབ་མོ་སྟོང་པ་ཉིད་ཀྱི་ལྟ་བ་རྣམ་པར་དག་
པ་རྟོགས་དཀའ་ཞིང༌། རྟོགས་ན་དོན་ཆེ་བ་དང་། ཁྱད་པར་གངས་རིའི་ཁྲོད་འདིར་སློབ་
དཔོན་ཆེན་པོ་ཀ་མ་ལ་ཤཱི་ལས་ཧཱ་ཤང་ཕམ་པར་བྱས་པའི་ཚེ། ཆོས་གྲྭ་དེར་ཧྭ་ཤང་གི་ལྷམ་
ལུས་པའི་རྟེན་འབྲེལ་གྱིས་ད་དུང་ཧྭ་ཤང་གི་ལྟ་བ་འཛིན་པ་མང་དུ་སྣང་བ་དང་། ད་ལྟ་ལྟ་
བའི་སྙིགས་མ་ལྷག་པར་བདོ་བའི་དབང་གིས་སྐྱེ་བོ་བློ་གྲོས་དམན་པ་མང་པོ་ཞིག་འདི་ལྟ་
བུའི་བསྟན་བཅོས་ལ་ཡང་ཐོས་བསམ་བྱས་ཏེ། འཕཊ་མཆོག་ཀླུ་སྒྲུབ་ཡབ་སྲས་དང་།
དཔལ་ལྡན་ཟླ་བའི་ལུགས་ལས་ཕྱི་རོལ་ཏུ་གྱུར་བའི་རྟག་ཆད་ཀྱི་ལྟ་བ་ལ་ཡང་དག་པའི་་་
385



ལམ་དུ་འཛིན་པའི་ལོག་རྟོག་བཟློག་པའི་ཕྱིར་དུ། ལན་ཅུང་ཟད་བཤད་པར་བྱའོ། །དེ་ལ་
ཁྱེད་ཀྱིས། ཉན་ཐོས་སངས་རྒྱས་འབྲིང་རྣམས་ཐུབ་དབང་སྐྱེས། །ཞེས་པའི་ཉན་ཐོས་ཀྱི་སྒྲ་
བཤད་ཀྱི་སྐབས་སུ། ཊཱིཀ་ཆེན་དགོངས་པ་རབ་གསལ་གྱི་ཚིག་ཐོག་མར་བཀོད་ནས་དེ་ལ་
དགག་པ་བྱས་འདུག་པ་ནི་འདི་ལྟར། མཁས་པ་ཁ་ཅིག སྒྲ་བཤད་འདི་གཟུཊ་མེད་ཁམས་
ཀྱི་ཉན་ཐོས་སོགས་འགའ་ཞིག་ལ་མེད་ཀྱང་སྐྱོན་མེད་དེ། དཔེར་ན་སྐམ་ལ་སྐྱེས་པའི་པདྨ་
ལ་མཚོ་སྐྱེས་ཀྱི་སྒྲ་དངོས་མིང་དུ་འཇུག་པ་བཞིན་ནོ། , །ཞེས་བཤད་པ་མི་འཐད་དེ། །
གཟུགས་མེད་ཀྱི་རྟེན་ཅན་གྱི་ཉན་ཐོས་རྣམས་ཡིན་ན་སྔར་འདོད་པའི་རྟེན་ལ་མཐོང་ལམ་
ཐོབ་པས་ཁྱབ་ལ། མཐོང་ལམ་དེ་ཡང་དག་པའི་གདམས་ངག་ཉན་པའི་འབྲས་བུ་ཡིན་་་་་
པས་དེ་ཐོབ་པའི་ཚེ། དེ་གཞན་ལ་ཐོས་པའི་ཚིག་འདུལ་བ་ལུང་ལས་མང་དུ་གསུངས་པའི་
ཕྱིར། གཞན་དུ་ན་ཉན་ཐོས་དགྲ་བཅོམ་འགྲོ་འཆག་ཉལ་འདུག་གི་སྤྱོད་ལམ་བྱེད་པའི་ཚེ་
སྒྲ་བཤད་འདི་མེད་ཀྱང་ཞེས་པའི་དོགས་པ་ཡང་གཅོད་དགོས་པར་འགྱུར་རོ། །འདི་ལྟར་
བྱ་བ་བྱས་སོ། །འདི་ལས་སྲིད་པ་གཞན་མི་ཤེས་སོ། །ཞེས་པ་ནི་མཚོན་པ་ཙམ་མོ། །ཞེས་ཟེར།
ཁྱོད་ཀྱི་དགག་པ་འདི་འདྲ་བ་ཤ་སྟག་ཡིན་པས། ཁྱེད་རང་ཉོན་ཅིག གཟུགས་མེད་ཀྱི་རྟེན་
ཅན་གྱི་ཉན་ཐོས་དགྲ་བཅོམ་ཆོས་ཅན། ཁྱོད་ཡང་དག་པའི་གདམས་ངག་གཞན་ལ་ཉན་་
ནས་བསྒོམས་པའི་འབྲས་བུ་ཉན་ཐོས་ཀྱི་བྱང་ཆུབ་ཐོབ་པ་ན་དོན་དེ་གཞན་ལ་ཐོབ་པར་
བྱེད་པ་ཡིན་པར་ཐལ། ཁྱོད་སྐབས་འདིའི་ཉན་ཐོས་ཀྱི་སྒྲ་བཤད་དུ་ཡོད་པའི་ཉན་ཐོས་་་་
ཡིན་པའི་ཕྱིར། མ་ཁྱབ་ན། རང་འགྲེལ་ལས། དེ་ལ་ཡང་དག་པའི་གདམས་ངག་གི་འབྲས་
བུ་ཐོས་པར་བྱེད་པས་ན་ཉན་ཐོས་དག་སྟེ། འདི་ལྟར་བྱ་བ་བྱས་སོ། །འདི་ལས་སྲིད་པ་་་་
གཞན་མི་ཤེས་སོ། །ཞེས་བྱ་བ་འབྱུང་བ་ཡིན་ནོ། །ཞེས་གསུངས་པ་མི་འཐད་པར་ཐལ།
ཐལ་འགྱུར་དེ་ལ་ཁྱབ་པ་མེད་ཀྱི་ལན་འདེབས་རིགས་པའི་ཕྱིར། འཁོར་གསུམ། དེས་ན་་་
ཁྱེད་ཀྱིས་འདི་ལྟར་བྱ་བ་བྱས་སོ། །འདི་ལས་སྲིད་པ་གཞན་མི་ཤེས་སོ། །ཞེས་པ་ནི་མཚོན་
པ་ཙམ་མོ། །ཞེས་གཟུཊ་མེད་ཀྱི་རྟེན་ཅན་གྱི་ཉན་ཐོས་དགྲ་བཅོམ་པ་འདི་ལྟ་བུའི་ཉན་་་་་
ཐོས་ཀྱི་སྒྲུབ་བཤད་དུ་མེད་པར་ཁས་བླངས་ནས། རྗེ་ཙོང་ཁ་པས་སྒྲ་བཤད་འདི་གཟུགས་
386



མེད་ཁམས་ཀྱི་ཉན་ཐོས་སོགས་འགའ་ཞིག་ལ་མེད། ཅེས་གསུངས་པ་ལ་སྐྱོན་འཕེན་པ་ནི།
བློ་གྲོས་ཀྱི་འཇུག་པ་ཧ་ཅང་རྩིང་བས་རང་ཉིད་ལ་ཁས་བླངས་དངོས་འགལ་བྱུང་བ་མ་་་
རིག་པའོ། །གཞན་ཡང་། ཁྱེད་ལ་འདི་དྲི་བར་བྱ་སྟེ། གཟུགས་མེད་ཀྱི་རྟེན་ཅན་གྱི་ཉན་་་་
ཐོས་དགྲ་བཅོམ་པ་ལ་ཐོས་སྒྲོག་གི་སྒྲ་བཤད་དུ་ཡོད་དམ་མེད། མེད་ན་དེ་ལ་ཉན་ཐོས་ཀྱི་
སྒྲ་བཤད་དུ་ཡོད་པའི་རྒྱུ་མཚན་ཅི་ཡིན་སྨྱོས་ཤིག གལ་ཏེ་དེ་ལ་ཐོས་སྒྲོག་གི་སྒྲ་བཤད་དུ་་་
ཡོད་དོ་ཞེ་ན། དེ་ཆོས་ཅན། འབྲས་བུའི་མཆོག་གམ་བླ་ན་མེད་པ་ཡང་དག་པར་རྫོགས་་་་
པའི་སངས་རྒྱས་ཀྱི་ལམ་སངས་རྒྱས་རྣམས་ལ་ཐོས་ནས། དེ་དོན་དུ་གཉེར་བ་རྣམས་ལ་་་
སྒྲོག་པར་བྱེད་པས་ན་ཉན་ཐོས་དག་སྟེ། དམ་པའི་ཆོས་པདྨ་དཀར་པོ་ལས། མགོན་པོ་དེ་
རིང་བདག་ཅག་ཉན་ཐོས་གྱུར། །བྱང་ཆུབ་དམ་པ་ཡང་དག་བསྒྲག་པར་བགྱི། །བྱང་ཆུབ་
པ་ཡི་སྒྲ་ཡང་རབ་ཏུ་བརྗོད། །དེ་བས་བདག་ཅག་ཉན་ཐོས་མི་ཟད་འདྲ། །ཞེས་ཇི་སྐད་་་་་
གསུངས་པ་ལྟ་བུའོ། །ཞེས་བཤད་འདུག་པའི་ཕྱིར། འཁོར་གསུམ། འདིར་སྨྲས་པ། སེམས་་
ཕྱོགས་ལྷུང་གི་དབང་དུ་མ་སོང་བར། །བློ་གཟུར་གནས་ཀྱི་མཁས་པ་ཡོད་ན་གཟིགས། །
ལན་ཟློག་ཏུ་མེད་པའི་ཐལ་འགྱུར་འདི། །རྗེ་བླ་མ་མཉེས་པའི་མཆོད་པར་འབུལ། །བར་་་
སྐབས་ཀྱི་ཚིགས་སུ་བཅད་པའོ། ། ་
ལར་ཁྱེད་ཀྱིས་གཟུགས་མེད་ཀྱི་རྟེན་ཅན་གྱི་ཉན་ཐོས་དགྲ་བཅོམ་ལ་ཉན་ཐོས་
ཀྱི་སྒྲ་བཤད་དུ་ཡོད་དེ། དེའི་ཚེ་སྔ་མ་ལ་ཉན་ཐོས་ཀྱི་སྒྲ་བཤད་དུ་ཡོད་པའི་ཕྱིར། ཞེས་་་་་
རིགས་ལམ་དང་འགལ་ཞིང་སྒྲུབ་བྱེད་ཀྱིས་འཕོངས་བཞིན་དུ། གཟུཊ་མེད་ཀྱི་རྟེན་ཅན་གྱི་
ཉན་ཐོས་དགྲ་བཅོམ་ལ་ཉན་ཐོས་ཀྱི་སྒྲ་བཤད་དུ་ཡོད་པར་སྒྲུབ་པ་ནི། སྒྲ་བཤད་འཇུག་གི་
ཁྱད་པར་རགས་པ་ཙམ་ལ་ཡང་དམིགས་རྣམ་མ་དོད་པའི་བླུན་པོའི་སྙིང་གཏམ་མཁས་་་
པས་མཐོང་ན་ཤིན་ཏུ་ངོ་ཚ་བའི་གནས་སུ་སྣང་ངོ་། །དེས་ན་ཁྱེད་ལ་འདི་དྲི་བར་བྱ་སྟེ།
ཡང་དག་པའི་གདམས་ངག་གཞན་ལ་ཉན་ནས་བསྒོམས་པའི་འབྲས་བུ་ཉན་ཐོས་ཀྱི་བྱང་
ཆུབ་ཐོབ་པ་ན། དོན་དེ་གཞན་ལ་ཐོས་པར་བྱེད་པ་ཉན་ཐོས་ཀྱི་སྒྲ་བཤད་དུ་མི་འདོད་ན།
རང་འགྲེལ་དང་འགལ་ཞིང་། གལ་ཏེ་འདོད་ན། གཟུགས་མེད་ཀྱི་རྟེན་ཅན་གྱི་ཉན་ཐོས་
387



དགྲ་བཅོམ་གྱིས་རང་གི་ཉན་ཐོས་ཀྱི་བྱང་ཆུབ་ཐོབ་པ་གཞན་ལ་ཐོས་པར་བྱེད་པ་ཁས་་་་
ལེན་དགོས་པས། གཟུགས་མེད་ཁམས་ན་ངག་སྨྲ་བརྗོད་ཡོད་མེད་ཀྱང་མ་གོ་འདུག་པས། །
མཁས་པའི་འདུན་སར་དགག་སྒྲུབ་ཀྱི་ཁུར་ཁྱེད་ལ་མ་གལ་འདུག བླུན་པོ་སྨྲ་བ་ཉུང་ན་་་་
མཛེས་པ་ཡིན། དེས་ན་དགག་གཞག་གི་ཁ་སྟབས་འདི་ལྟ་བུ་བཟུང་ནས། གངས་རིའི་ཁྲོད་
ཀྱི་མཁས་པ་ཀུན་གྱི་གཙུག་རྒྱན་རྗེ་ཙོང་ཁ་པ་ལ། དྲུང་བློ་བ་འདི་ལ་དེང་སང་གི་བཙུན་་་་
ཆུང་སློབ་གཉེར་བ་བློ་གསར་བ་གཅིག་གི་ཤེས་རབ་ཀྱང་མི་འདུག་ཅེས་སྐུར་བ་ཁམ་ཆེ་བ་
འདི་ལྟ་བུ་འདེབས་ནུས་པ་གླེན་རྟགས་དཔྱིས་ཕྱིན་པ་ཡིན་མིན་ནམ། རྗེ་ཙོང་ཁ་པ་ཞེས་བྱ་
བ་ཁོང་གི་འདུན་སར་གངས་རིའི་ཁྲོད་ཀྱི་མཁས་པ་ཐམས་ཅད་དཔའ་ཞུམ་ནས། བསྟོད་་
པའི་འཕྲེང་བས་བསྔགས་པ་ཞིག་ཡིན་ཏེ། པཎ་ཆེན་ཞེས་པའི་མཚན་དོན་དང་ལྡན་པ་བོ་
དོང་ཕྱོགས་ལས་རྣམ་རྒྱལ་བས་ཀྱང་། རྗེ་ཙོང་ཁ་པ་ལ་ཞུ་ཡིག་ཕུལ་བ་ན། མཁས་པ་དང་་་
པོའི་རྒྱལ་པོ་བློ་བཟང་མཆོག །གྲགས་པ་མགྲིན་པའི་རྫ་རྔ་སྒྲོག་པ་ཅན། །ལེགས་བཤད་་་་་
གཤོག་རླབས་དབང་པོའི་ཞབས་དྲུང་དུ། །འཇིགས་མེད་བུང་བ་གཞོན་ནུས་འདི་སྐད་ཞུ། །
ཞེས་རྗེ་ཙོང་ཁ་པ་ངང་པའི་རྒྱལ་བོ་དང་འདྲ་ཞིང་། དེའི་དྲུང་དུ་པཎ་ཆེན་ཁོང་རང་བུང་
བ་གཞོན་ནུ་ཙམ་ལས་མིན་པར་གསུངས་པ་དང་། ས་བཟང་ལོ་ཙྪ་བ་ངག་དབང་གིས་ཀྱང་།
རྗེ་ཙོང་ཁ་པ་ལ་ཕུལ་པའི་ཞུ་ཡིག་ན། ཐུབ་དབང་ཞིང་འདིར་ཁྱོད་ཉིད་འཁོར་ནས་ནི། །
ཐུབ་བསྟན་གསལ་བའི་འཕྲིན་ལས་འདི་འདྲ་ན། །ཐུབ་པའི་རྒྱལ་ཚབ་བདག་གིས་ཅི་བྱ་་་
ཞེས། །མི་ཕམ་མགོན་དེས་ཕྲག་དོག་མི་མཛད་དམ། །ཞེས་དང་། ཀླུ་སྒྲུབ་ཡབ་སྲས་ཞིང་་་་་
གཞན་གཤེགས་པའི་ཚེ། །དབུ་མའི་ལམ་འདི་སྟོན་པ་གཞན་མེད་ཅེས། །སྒྲོ་སྐུར་བྲག་རིའི་
ཕུང་པོ་གཞོམ་པ་ལ། །མགོན་ཁྱེད་རྡོ་རྗེའི་མེ་ཆར་ལྟ་བུར་གྱུར། །ཅེས་གསུངས་ཤིང་། གྲུབ་
མཐའ་ཀུན་ཤེས་རྩོམ་པ་པོ་ཆོས་རྗེ་ཤེས་རབ་རིན་ཆེན་པས་ཀྱང་། ཁོང་རང་ཡོད་མིན་མེད་
མིན་ལ་གོམས་པས་ལྟ་བའི་སྐོར་ལ་དགག་པ་མང་དུ་བྱས་མོད། ལེགས་བཤད་གསེར་་་་
འཕྲེང་དང་། རྗེ་ཙོང་ཁ་པའི་སྔགས་ཀྱི་ལེགས་བཤད་རྣམས་དང་། ཁྱད་པར་རིམ་ལྔ་གསལ་
སྒྲོན་གཟིགས་པའི་ཚེ། དད་པ་ཤུགས་དྲག་པོ་སྐྱེས་ནས་བསྟོད་པ་མཛད་པ་ལས། དང་པོ་་
388



གསེར་འཕྲེང་ལ་བསྟོད་པ་ནི། ཁྱོད་བློའི་ཉི་མ་གཞོན་ནུའི་དུས་ཀྱི་ཚེ། །མདོ་དང་རྒྱན་གྱི་
པད་ཚལ་རྒྱས་མཐོང་ནས། །བདག་བློ་ཁེངས་པའི་ཀུ་མུད་ལྷག་པར་ཟུམ། །ཟབ་ཡངས་་་་
མཁྱེན་པའི་གཏེར་ལ་གསོལ་བ་འདེབས། །ཞེས་དང་། རྗེ་ཙོང་ཁ་པའི་སྔགས་ཀྱི་ལེགས་་་་
བཤད་རྣམས་ལ་བསྟོད་པ་ནི། མདོ་སྔགས་མཐའ་དག་ཁྱད་པར་རྡོ་རྗེའི་ཐེག །རྒྱུད་སྡེ་་་་་
མཐའ་དག་ཁྱད་པར་བླ་མེད་དོན། །རིམ་གཉིས་མཐའ་དག་ཁྱད་པར་སྒྱུ་ལུས་ལ། །སྔོན་་་་
མེད་ལེགས་བཤད་གཏེར་ཆེན་ཁྱེད་ལ་འདུད། །ཅེས་ཐུགས་གཟུ་བོར་གནས་པས་མཁས་་་
པའི་ལེགས་བཤད་ཀྱིས་ཡིད་ཕྲོགས་ཏེ་བསྟོད་པ་མཛད་པ་ནི། མཁས་པ་མཁས་པའི་ནང་་
ན་མཛེས། །བླུན་པོས་མཁས་པ་ཇི་ལྟར་གོ། །ཞེས་གསུངས་པ་དང་མཐུན་པར་གདའ། ,
འདིར་སྨྲས་པ། ཐུབ་དབང་ཆོས་རྗེའི་ཞིང་འདིར་མགོན་ཁྱོད་ཀྱིས། ཐུབ་པའི་དབང་པོ་་་་
གཉིས་པ་བྱོན་པ་བཞིན། །ཐུབ་པའི་བསྟན་པ་ཕྱོགས་བཅུར་རྒྱས་མཛད་པ། །ཐུབ་དབང་
སྲས་པོ་ཙོང་ཁ་པ་ལ་འདུད། །མགོན་པོ་ཁྱོད་ཀྱིས་ལེགས་པར་སྲོལ་ཕྱེ་བའི། །མདོ་སྔགས་་་
ལམ་གྱི་གནད་དོན་མཐར་ཐུག་པ། །གང་དུ་བཀྲལ་བའི་གདམས་པའི་གཏེར་མཛོད་འགའ། །
གངས་ཅན་བསྟན་འཛིན་མཁས་གྲུབ་བགྲང་ཡས་ཀྱིས། །མཐོང་ཚེ་ལེགས་བཤད་གཏམ་་་
གྱིས་ཡིད་ཕྲོགས་ནས། །བསྟོད་པའི་འཕྲེང་བས་རྒྱ་ཆེར་བསྔགས་བྱེད་ན། །སྔོན་ཚེ་བསོད་་་་
ནམས་སྦྱངས་པའི་སྟོབས་དམན་ཞིང་། །ཚེ་འདིར་རྙེད་བཀུར་འདོད་པས་ཡིད་གདུངས་་་
ནས། །རང་ཉིད་སྒྲོག་ཅིང་དམ་པ་སྨོད་པ་འདི། །བླུན་པོས་རང་མཚང་བསྟན་པ་མ་ཡིན་་་་
ནམ། །ཞེས་བརྗོད་པར་བྱའོ། ། ་ ཡང་ཊིཀ་ཆེན་དུ། སངས་རྒྱས་འབྲིང་ཞེས་པའི་་་་
སངས་རྒྱས་ནི་འགྲེལ་པར་སངས་རྒྱས་ཀྱི་དེ་ཉིད་གང་ཟག་གསུམ་ཆར་ལ་འཇུག་སྟེ། ཞེས་
གསུངས་པའི་དོན་ནི། ཁ་ཅིག་ཏ་ཏཱ་བུདྡྷ་ཞེས་པའི་སྒྲ་གང་ཟག་གསུམ་ག་ལ་འཇུག་པར་་་་
འཆད་པ་ལྟར་ལེགས་ཏེ། ཏ་ཏཱ་ནི་དེ་ཁོ་ན་ཉིད་དོ། །བུདྡྷ་ཁོང་དུ་ཆུད་པ་ལའོ། །ཞེས་འབྱུང་
བ་ལྟར། དེ་ཉིད་རྟོགས་པ་བུདྡྷའི་སྒྲའི་དོན་དུ་བྱས་པའི་ཚེ། དོན་དེ་གང་ཟག་གསུམ་ག་ལ་
ཡོད་པས། དེ་ཉིད་རྟོགས་པའི་སྒྲས་རང་སངས་རྒྱས་ཀྱང་བསྙད་ཅེས་ཟེར་རྒྱུ་ཡིན་པ་ལ་་་་
སངས་རྒྱས་ལ་བསྒྱུར་རོ། །སྤྱིར་བུདྡྷའི་སྒྲ་སངས་རྒྱས་ལ་སྒྱུར་དུ་ཡོད་ཀྱང་། སྐབས་འདིར་
389



མི་འཚམ་མོ། །བུདྡྷའི་སྒྲ་ནི་པད་འདབ་རྒྱས་པ་དང་། གཉིད་སད་པ་ལ་ཡང་འཇུག་པར་་་་
བཤད་པས། སངས་རྒྱས་ཁོ་ན་ལ་སྒྱུར་མི་དགོས་སོ། །ཞེས་གསུངས་པ་ལ། ཁྱེད་ཀྱི་དེ་དག་་་
ནི་མི་འཐད་དེ། བུདྡྷ་ཁོང་དུ་ཆུད་པ་ལ་འཆད་པའི་ཚེ། མ་རིག་པའི་གཉིད་སངས་པ་དང་
ཤེས་བྱ་ལ་བློ་རྒྱས་པ་གཉིས་ཀྱི་ནང་ནས་ཕྱི་མ་ཡིན་པས། དེ་ཁོ་ན་ཉིད་ལ་བློ་རྒྱས་པ་ཞེས་
པར་འགྱུར་ལ། དེ་དགྲ་བཅོམ་འོག་མ་གཉིས་ལ་ཡོད་ན་ཉན་རང་གི་དེ་ཁོ་ན་ཉིད་རྒྱས་་་
པར་མ་རྟོགས་པར་གསུངས་ཤིང་། རང་ཉིད་ཀྱིས་ཁས་བླངས་པའི་ཕྱིར་ནང་འགལ་བ་་་་
དང༌། དེ་ཉིད་རྟོགས་པའི་སྒྲས་རང་སངས་རྒྱས་ཀྱང་བསྙད་ཅེས་ཟེར་རྒྱུ་ཡིན་པ་ལ་སངས་
རྒྱས་སུ་བསྒྱུར་ཞེས་པ་ནི། ཉན་ཐོས་དེ་ཉིད་རྟོགས་འབྲིང་སངས་རྒྱས་སྐྱེས་ཞེས་ཟེར་རྒྱུ་་་
ཡིན་པ་ལ་སངས་རྒྱས་སུ་བསྒྱུར་ཞེས་སུན་འབྱིན་དགོས་པར་མཚུངས་པའི་ཕྱིར་དང་།
སྤྱིར་བུདྡྷའི་སྒྲ་སངས་རྒྱས་ལ་བསྒྱུར་དུ་ཡོད་ཀྱང་སྐབས་འདིར་མི་འཚམ་ཞེས་པ་ནི།
སྐབས་འདིར་སངས་རྒྱས་འབྲིང་གི་སྒྲ་བཤད་མི་འཚམ་པར་ཁས་ལེན་དགོས་པའི་ཕྱིར་་་་་
དང་། བུདྡྷའི་སྒྲ་པད་འདབ་རྒྱས་པ་དང་། གཉིད་སད་པ་ལ་འཇུག་པར་བཤད་པ་ཉིད་་་་་
ཀྱིས་སངས་རྒྱས་ཁོ་ནར་བསྒྱུར་དགོས་པར་གྲུབ་པའི་ཕྱིར། མ་རིག་གཉིས་ལས་སངས་ཕྱིར་
དང༌། །ཤེས་བྱ་ལ་ཡང་བློ་རྒྱས་ཕྱིར། །སངས་རྒྱས་པདྨ་ལྟར་སངས་རྒྱས། །དེ་ཕྱིར་སངས་་་་
རྒྱས་ཞེས་བྱའོ། །ཞེས་གསུངས་པའི་ཕྱིར། །ཞེས་དགག་པ་བཞི་བཏང་འདུག་པ་འདི་ལ་་་་་
བརྗོད་བྱ་གཅིག་ཀྱང་མི་འདུག་སྟེ། དེའི་རྒྱུ་མཚན། དགག་པ་དང་པོ་ནི་རང་ཉིད་ཀྱི་རྟགས་
མི་འགྲུབ། བར་པ་གཉིས་ཊིཀ་ཆེན་དུ་དངོས་སུ་ཁས་བླངས་ཀྱང་རང་ཉིད་ཀྱིས་མ་གོ་བར།
ཁྱེད་ཀྱིས་འདི་ལྟར་ཁས་ལེན་དགོས་ཞེས་ཕུལ་ནས། ཁས་བླངས་ན་གནོད་བྱེད་བསྟན་རྒྱུ་
གཅིག་ཀྱང་མི་འདུག་པའི་ཕྱིར་དང་། དགག་པ་བཞི་པ་རང་ཉིད་ལ་འཁོར་གསུམ་ལོག་པ་
མ་གོ་བར་འདུག་པའི་ཕྱིར། དེ་ཡང་རིམ་པ་བཞིན་དུ་བཤད་ན། དགག་པ་དང་པོ་མི་་་་་
འཐད་དེ། བུདྡྷའི་སྒྲ་ཁོང་དུ་ཆུད་པ་ལ་འཆད་པའི་ཚེ། ཤེས་བྱ་ལ་བློ་རྒྱས་པ་ལ་འཆད་་་་
དགོས་པ་དེ་ཁྱོད་ཀྱིས་བསྐལ་པའི་བར་བསྒྲུབ་ཀྱང་མི་འགྲུབ་པའི་ཕྱིར། ཁྱོད་རང་གི་་་་
ལུགས་འཇོག་པ་ན་དགྲ་བཅོམ་འོག་མ་གཉིས་ལ་སངས་རྒྱས་ཞེས་པའི་སྒྲ་བཤད་དུ་ཡོད་དེ། །
390



དེ་གཉིས་ལ་ཉོན་མོངས་ཅན་གྱི་མ་རིག་པའི་གཉིད་སད་པ་ཡོད་པའི་ཕྱིར། ཞེས་ཟེར་བ་ནི་
རིགས་པ་མི་ཤེས་པའི་གཏམ་སྟེ། འོ་ན་སངས་རྒྱས་ཀྱི་སྒྲ་བཤད་ཚང་བ་ལ་སངས་པ་དང་
རྒྱས་པ་གཉིས་ཀ་འཆད་མི་དགོས་པར་ཐལ། ཐེག་པ་འབྲིང་པོའི་དགྲ་བཅོམ་ལ་རྒྱས་པའི་
སྒྲ་བཤད་རྒྱུ་མེད་ཀྱང་། དེ་ལ་སངས་རྒྱས་ཀྱི་སྒྲ་བཤད་ཚང་བའི་ཕྱིར། རྟགས་དངོས།
འདོད་ན། རང་ཉིད་ཀྱིས་སྐྱབས་འགྲོ་བདུན་ཅུ་བའི་ལུང་ཤེས་བྱེད་དུ་དྲངས་པས་དངོས་་
འགལ། གཞན་ཡང་། ཁྱོད་ལྟར་ན། བྱང་སེམས་ས་བརྒྱད་པ་བ་དེ་ལ་སངས་རྒྱས་ཀྱི་སྒྲ་་་་་
བཤད་དུ་ཡོད་པར་ཐལ། དེ་ལ་སངས་པའི་སྒྲ་ཡང་བཤད་དུ་ཡོད། རྒྱས་པའི་སྒྲ་ཡང་བཤད་
དུ་ཡོད་པའི་ཕྱིར། རྟགས་དང་པོ་མ་གྲུབ་ན་སོང་། དེར་ཐལ། དེ་ཉོན་མོངས་ཅན་གྱི་མ་་་་
རིག་པའི་གཉིད་སངས་པ་ཡིན་པའི་ཕྱིར། ཁྱབ་པ་དངོས་འགལ། རྟགས་གཉིས་པ་གྲུབ་སྟེ།
དེ་དེ་ཁོ་ན་ཉིད་ལ་བློ་རྒྱས་པ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། ཤེས་སྒྲིབ་་་་
སྤངས་པར་ཐལ། ཁྱོད་ལ་སངས་རྒྱས་ཞེས་པའི་སངས་པའི་སྒྲ་བཤད་དུ་ཡོད་པའི་ཕྱིར། །
གཞན་ཡང་། ཁྱེད་ཉན་རང་དགྲ་བཅོམ་ལ་སངས་རྒྱས་ཀྱི་སྒྲ་བཤད་བྱེད་རྒྱུ་ཡོད་པར་་་་་
འདོད་ན། སངས་ཞེས་པའི་དོན་དེ་ཉོན་མོངས་ཅན་མ་རིག་པའི་གཉིད་སད་པ་ལ་ཁྱེད་་་་
ཀྱིས་བཤད་མོད། འོ་ན་དེ་ལ་རྒྱས་པའི་སྒྲ་བཤད་དེ་སྨོས་ཤིག དེ་ཁོ་ན་ཉིད་ལ་བློ་རྒྱས་པ་ལ་
མི་བྱེད་པར་ཁྱེད་རང་གིས་ཁས་བླངས་པའི་ཕྱིར། གལ་ཏེ་ཉོན་མོངས་ཅན་གྱི་མ་རིག་པའི་
གཉིད་དེ་སད་པ་དེ་སངས་པ་དང་རྒྱས་པ་གཉིས་ཀའི་སྒྲ་བཤད་དུ་བྱེད་དོ་ཞེ་ན། ལར་་་་
སངས་རྒྱས་ཀྱི་སྒྲ་བཤད་ཙམ་ལ་ཡང་རྨོངས་བཞིན་དུ། དགག་སྒྲུབ་ཀྱི་གྲ་ལ་འཇུག་པ་ཁྱོད་
ནི་ན་མེད་ལ་བུད་པ་ཞིག་གོ། །གཞན་ཡང་། སངས་རྒྱས་ལ་ཆེ་འབྲིང་ཆུང་གསུམ་དུ་འབྱེད་
མི་རིགས་པར་ཐལ། སངས་རྒྱས་ཡིན་ན་སྐྱོན་ཀུན་ཟད་ཡོན་ཏན་ཀུན་རྫོགས་ཡིན་དགོས་་
པའི་ཕྱིར། དེས་ན་རང་ལུགས་ལ། རང་འགྲེལ་ལས། སངས་རྒྱས་ཀྱི་དེ་ཉིད་གང་ཟག་གསུམ་
ཆར་ལ་འཇུག་སྟེ། ཞེས་པའི་དོན་ལ་སྔོན་གྱི་ལོ་ཙྪ་བ་མཁས་པ་ཁ་ཅིག སངས་རྒྱས་ཀྱི་སྐད་
དོད་ཏ་ཏཱ་བུདྡྷ་ཞེས་པའི་ཏ་ཏཱ་ནི་དེ་ཁོ་ན་ཉིད་དང་བུདྡྷ་ཁོང་དུ་ཆུད་པ་ལའོ། །ཞེས་ཏ་ཏུ་
བུདྡྷ་ཞེས་པའི་སྒྲ་གང་ཟག་གསུམ་ཀ་ལ་འཇུག་པར་འཆད་པ་ལྟར་ལེགས་པས་དེ་ཁོ་ན་་་་་
， 391



ཉིད་རྟོགས་པ་བུདྡྷའི་སྒྲའི་དོན་དུ་བྱས་པའི་ཚེ། དེ་ཁོ་ན་ཉིད་རྟོགས་པ་ཐེག་པ་གསུམ་ཀའི་
གང་ཟག་ལ་ཡོད་པས་རང་རྒྱལ་དགྲ་བཅོམ་ལ་དེ་ཁོ་ན་ཉིད་རྟོགས་པ་འབྲིང་ཞེས་བཤད་
པའི་ཕྱིར། ཞེས་གསུངས་པ་ཤིན་ཏུ་ལེགས་པས། རྗེ་ཙོང་ཁ་པའི་ལུགས་ལ་སྐབས་འདིར་་་
གཞུང་དག་པ་གཅིག་འདོད་ན། ཉན་ཐོས་དེ་ཉིད་རྟོགས་འབྲིང་ཐུབ་དབང་སྐྱེས། །ཞེས་་་
ཟེར་རྒྱུ་ཡིན་ནོ། །འོ་ན་ཉན་ཐོས་སངས་རྒྱས་འབྲིང་རྣམས་ཐུབ་དབང་སྐྱེས། །ཞེས་པ་ངག་
ཏུ་འདོན་ཡང་མི་རིགས་སོ་ཞེ་ན། སྐྱོན་མེད་དེ། པ་ཚབ་ཉི་མ་གྲགས་དང་ནག་ཚོ་ལོ་ཙྪ་བ་
སོཊ་ཀླུ་སྒྲུབ་ཡབ་སྲས་ཀྱིས་བྱིན་བརླབས་པའི་སྐྱེས་བུ་དམ་པ་ཡིན་པས། དེ་རྣམས་ཀྱིས་་་་
འགྱུར་སྒྲ་ཇི་བཞིན་པར་བཏོན་པ་ལ་འགལ་བ་མེད་པའི་ཕྱིར། དཔེར་ན་ནག་ཚོ་ལོ་ཙྪ་བ་་
སོགས་ཀྱི་འབྲི་ཀ་མ་ལ་ཤི་ལའི་གཙུག་ཁང་གི་སྒོ་དྲུང་དུ། ཤེར་སྙིང་འདོན་པའི་ཚེ། །
གཟུགས་ནི་ཨ། ཚོར་བ་ནི་ཨ། ཞེས་བཏོན་པའི་ཚེ། ཇོ་བོ་རྗེ་དེར་བྱོན་ནས། ཚེ་དང་ལྡན་པ་
དེ་ལ་ཡང་གྱོང་པོ་ཞིག་ལས་མི་འོང་བར་སྣང་། འཕགས་པ་སྤྱན་རས་གཟིགས་དབང་ཕྱུག་
གི་གསུང་ཡིན་པས་ངན་རྒྱུ་ཅི་ཡང་མེད། གཟུགས་མེད་སྒྲ་མེད། ཅེས་བཏོན་པས་ཆོག ཅེས་
གསུངས་པ་བཞིན་ནོ། །ཡང་ཁྱེད་ཀྱིས་བུདྡྷའི་སྒྲ་པད་འདབ་རྒྱས་པ་དང་། གཉིས་སད་པ་
ལ་ཡང་འཇུག་པར་བཤད་པ་ཉིད་ཀྱིས། སངས་རྒྱས་ཁོ་ན་ལ་སྒྱུར་དགོས་པར་གྲུབ་པའི་་་
ཕྱིར། མ་རིག་གཉིད་ལས་སངས་ཕྱིར་དང་། །ཤེས་བྱ་ལ་ཡང་བློ་རྒྱས་ཕྱིར། །སངས་རྒྱས་་་
པདྨ་ལྟར་སངས་རྒྱས། །ཞེས་གསུངས་པའི་ཕྱིར། ཞེས་སྨྲས་འདུག་པ། འདིའི་དོན་བུདྡྷའི་སྒྲ་
སངས་རྒྱས་ཁོ་ན་ལ་འཇུག་སྟེ། དེ་གཉིད་སད་པ་དང་པད་འདབ་རྒྱས་པ་ལ་འཇུག་པའི་་་
ཕྱིར། ཞེས་པའི་དོན་དུ་འདུག་པ། དྲན་པ་ལྷན་ཅིག་བྱེད་རྐྱེན་བྱེད་པའི་རྣལ་དུ་མི་གནས་
པའི་གཏམ་སྟེ། འོ་ན་བུདྡྷའི་སྒྲ་སངས་རྒྱས་ཁོ་ན་ལ་མི་འཇུག་པར་ཐལ། དེ་གཉིད་སད་པ་
དང་པད་འདབ་རྒྱས་པ་ལ་ཡང་འཇུག་པའི་ཕྱིར། འཁོར་གསུམ། གཞན་ཡང་། བུདྡྷའི་སྒྲ་
སངས་རྒྱས་ཁོ་ན་ལ་མི་འཇུག་པར་ཐལ། བུདྡྷའི་སྒྲ་ཐེག་པ་ཆུང་ངུའི་དགྲ་བཅོམ་གཉིས་་་
ལའང་འཇུག་པའི་ཕྱིར། འཁོར་གསུམ། དེས་ན་དཔལ་ལྡན་ཟླ་བའི་གཞུང་དོན་ཕྱོཊ་ཙམ་་
ཡང་མ་གོ་འདུག་ཀྱང་། གོ་ཁའོ་བྱས་ནས་རྗེས་འབྲང་མང་པོ་ལོག་པའི་ལམ་ལ་སྦྱར་་་་་
392



འདི་ཡ་ང་བའི་གནས་སུ་འདུག དེ་ལ་འདི་སྐད་ཅེས་བྱ་སྟེ། ཟབ་མོའི་གཞུང་དོན་ཕྱོགས་་
ཙམ་མ་གོ་ཡང་། །བསྙོན་ཚིག་ཧམ་པའི་གཏམ་གྱིས་གོ་བོ་ཞེས། །བསོད་ནམས་དམན་པའི་
རང་གི་འཁོར་མང་པོ། །ཝ་སྐྱེས་སེང་གེར་བརྫུས་ནས་མ་བསླུས་སམ། །ཞེས་བརྗོད་པར་བྱའོ། །
དེའི་རྗེས་ལ། སངས་རྒྱས་བྱང་ཆུབ་སེམས་དཔའ་ལས་འཁྲུངས་ཤིང་། །ཞེས་པའི་དོན་ལ།
ཁྱེད་ཀྱིས་སངས་རྒྱས་འཕཊ་པ་བྱང་ཆུབ་སེམས་དཔའ་ལས་འཁྲུངས་པའི་དོན་ཡོད་དེ།
རང་དང་རྒྱུད་གཅིག་པའི་བྱང་སེམས་ཀྱིས་ཉེར་ལེན་དང་། སྤྲུལ་པའི་བྱང་སེམས་ཀྱིས་་་་
ལྷན་ཅིག་བྱེད་རྐྱེན་བྱས་པ་ལས་འཁྲུངས་པའི་ཕྱིར། ཞེས་ཟེར་ན། ལྷན་ཅིག་བྱེད་རྐྱེན་གྱི་
བྱང་སེམས་བྱང་སེམས་མ་ཡིན་པར་འདོད་པ་ནི། རང་འགྲེལ་དང་འགལ་ཏེ། རང་འགྲེལ་
ལས། རྗེ་བཙུན་འཇམ་དཔལ་བྱང་ཆུབ་སེམས་དཔར་གྱུར་བ་ཉིད་ཀྱིས། ཞེས་གསུངས་པ་
མ་གོ་བར་ཟད་དོ། །གཞན་ཡང་། སྐབས་འདིའི་བྱང་སེམས་དེ་སངས་འཕཊ་ཡིན་པར་ཐལ།
དེ་བྱང་སེམས་མ་ཡིན་པའི་ཕྱིར། འདོད་ན། སྐབས་འདིར་སངས་རྒྱས་འཕཊ་པ་སངས་་་
རྒྱས་ལས་འཁྲུངས་ཚུལ་ཞིག་ཀྱང་འཚད་རིཊ་པར་ཐལ། དམ་བཅའ་དེའི་ཕྱིར། དེས་ན་་་་་
དོན་རཊ་པ་འདི་ཙམ་ཡང་གོ་བའི་ཤེས་རབ་མེད་ཀྱང་། དམ་བཅའ་ཡི་གེར་བྲི་བ་འདི་་་་་
རང་ཉིད་སྨ་འབེབས་ལ་ཞུཊ་པའོ། ཡང་། སྙིང་རྗེའི་སེམས་དང་གཉིས་སུ་མེད་བློ་དང་། །
བྱང་ཆུབ་སེམས་ནི་རྒྱལ་སྲས་རྣམས་ཀྱི་རྒྱུ། །ཞེས་པའི་སྐབས་སུ། ཊཱིཀ་ཆེན་ལས། དེ་ལྟར་་་་
འདི་གསུམ་གང་གི་རྒྱུར་བཞག་པའི་བྱང་སེམས་དེའི་མ་མཐའ། ལམ་ཞུཊ་ཀྱི་བྱང་སེམས་་
ཐོག་མ་བ་ལ་བྱེད་དམ་མི་བྱེད། བྱེད་ན་ཐེག་ཆེན་གྱི་སེམས་བསྐྱེད་དེའི་རྒྱུར་འཇོག་པ་མི་་
འཐད་དེ། དེ་ཐོབ་མ་ཐག་བྱང་སེམས་སུ་འཇོག་དགོས་པའི་ཕྱིར། མཐའ་གཉིས་ལ་མི་་་་་
བརྟེན་པའི་ཡེ་ཤེས་བྱང་སེམས་ཀྱི་རྒྱུར་འཇོག་པ་ཡང་མི་འཐད་དེ། བྱང་སེམས་རྣམས་ནི་
ཐོག་མར་ཀུན་རྫོབ་བྱང་ཆུབ་ཀྱི་སེམས་བསྐྱེད་ནས་དེའི་འོག་ཏུ་བྱང་སེམས་ཀྱི་སྤྱོད་པ་་་་་
ཕྱིན་དྲུག་ལ་སློབ་པ་ཡིན་པས། དེ་ལྟ་བུའི་ཤེར་ཕྱིན་ལ་སློབ་པའི་སྐབས་ཉིད་ནས། མཐའ་
གཉིས་ལ་མི་བརྟེན་པའི་ཡེ་ཤེས་ལ་སློབ་པ་ཡིན་པའི་ཕྱིར་རོ། །མི་བྱེད་ན་ནི་ཟླ་བ་ཚེས་པ་
ལྟ་བུ་བྱང་སེམས་སུ་བཤད་པ་དང་། སྨན་གྱི་ལྗོན་ཤིང་གི་མྱུ་གུ་ལྟ་བུའི་བྱང་སེམས་སུ་་་་་
393



བཤད་པ་དང་འགལ་བར་འགྱུར་རོ་ཞེ་ན། ཞེས་དོགས་པ་བཀོད་ནས། ལན་དུ་ཇི་སྐད་་་་
བཤད་པའི་སྐྱོན་དུ་འགྱུར་བའི་ཕྱིར་ཕྱོཊ་གཉིས་པ་ནི་ཁས་མི་ལེན་པས་དང་པོ་ཁས་ལེན་
ནོ། །འོན་ཀྱང་སྔར་བཀོད་པའི་སྐྱོན་ནི་མེད་དེ། བྱང་སེམས་ཀྱི་སྔོན་དུ་འགྲོ་བའི་སེམས་་་
བསྐྱེད་པ་ནི་སེམས་སྐྱེད་བསྒོམ་པའི་སྐབས་ལ་དགོངས་ཀྱི་བསྒོམས་པ་ལ་བརྟེན་ནས་སྐྱེས་
པའི་སེམས་བསྐྱེད་དངོས་མ་ཡིན་པའི་ཕྱིར་རོ། ། ་
དེ་ཡང་དཔེར་ན་བུར་ཤིང་གི་ཤུན་པའི་རོ་མྱོང་བ་དང་། ཤུན་པའི་ནང་གི་རོ་་་
མྱོང་བ་དང་འདྲ་བར། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱའོ་སྙམ་
པ་ཙམ་ནི་ཚིག་རྗེས་འབྲངས་པའི་གོ་བ་ཙམ་ཡིན་པས། བུར་ཤིང་གི་ཤུན་པའི་རོ་དང་འདྲ་
སྟེ། དེ་ལ་སེམས་བསྐྱེད་པ་ཟེར་ཡང་སེམས་བསྐྱེད་དངོས་མ་ཡིན་ནོ། །བྱང་ཆུབ་ཀྱི་སེམས་
སྦྱོང་བའི་མན་ངག་བཞིན་དུ་སྦྱངས་པ་ལ་བརྟེན་ནས་ཡིད་ལེཊ་པར་འཁུལ་ཐུབ་པའི་མྱོང་
བ་ཁྱད་པར་ཅན་སྐྱེས་པ་ནི། ཤུན་པའི་ནང་གི་བུར་ཤིང་དངོས་ཀྱི་རོ་དང་འདྲ་བས།
སེམས་བསྐྱེད་མཚན་ཉིད་པ་ཡིན་ཏེ། དོན་འདི་ལ་དགོངས་ནས་ལྷག་བསམ་བསྐུལ་བ་ལས་
ཀྱང་། ཇི་ལྟར་ཤུན་པ་དེ་བཞིན་སྨྲ་བ་དེ། །རོ་ལྟ་བུ་ནི་འདི་ལ་དོན་སེམས་ཡིན། །ཞེས་་་་་
གསུངས་སོ། །བྱང་སེམས་ཀྱི་རིགས་ཅན་དབང་པོས་སྔོན་དུ་དེ་ཁོ་ན་ཉིད་ཀྱི་ལྟ་བ་བཙལ་་
ནས་དེ་ནས་སེམས་བསྐྱེད་པ་ཡིན་པས་སྐྱོན་གཉིས་པ་ཡང་མེད་པ་ནི་འཆད་པར་འགྱུར་རོ།།
ཞེས་གསུངས་པ་དེ་ལ་བྱེད་ཀྱིས། ཟླ་བ་ཚེས་པ་ལྟ་བུའི་བྱང་སེམས་དང་། སྨན་གྱི་ལྗོན་ཤིང་
གི་མྱུ་གུ་ལྟ་བུའི་བྱང་སེམས་ལམ་ཞུཊ་ཀྱི་བྱང་སེམས་ཐོག་མ་པ་ལ་བྱེད་པར་ཁྱེད་ཀྱིས་ཁས་
བླངས་པ་ནི་མི་འཐད་དེ། དེ་ནི་ཀླུ་སྒྲུབ་དང་བྱམས་པའི་གཞུང་གཉིས་ཀ་དང་འགལ་བའི་
ཕྱིར་ཏེ། ཆོས་དབྱིངས་བསྟོད་པར། ཇི་ལྟར་མར་ངོའི་བཅུ་བཞི་ལ། །ཟླ་བ་ཅུང་ཞིག་སྣང་བ་
ལྟར། །དེ་བཞིན་མོས་སྤྱོད་ཞུགས་རྣམས་ལ། །ཆོས་ཀྱི་སྐུ་ཡང་ཅུང་ཟད་སྣང་། །ཇི་ལྟར་ཚེས་
པའི་ཟླ་བ་ནི། །རིམ་གྱིས་རིམ་གྱིས་འཕེལ་བ་ལྟར། །དེ་བཞིན་ས་ལ་ཞུཊ་རྣམས་ཀྱིས། །རིམ་
གྱིས་རིམ་གྱིས་འཕེལ་བར་མཐོང་། །ཞེས་ཟླ་བ་ཚེས་པ་ལྟ་བུའི་བྱང་སེམས་ས་དང་པོ་ནས་
བཞག་པའི་ཕྱིར་དང་། རྒྱུད་བླར། ཇི་ལྟར་མྱུག་སོཊ་རིམ་སྐྱེས་པས། །ས་བོན་ཤུན་པ་གཅོད་
394



པ་ལྟར། །དེ་བཞིན་མཐོང་ལམ་རིམ་སྐྱེས་པས། །མཐོང་སྤང་རྣམས་ནི་གཅོད་པར་བྱེད། །
ཅེས་ས་བོན་གྱི་ཤུན་པ་བཅད་ནས་མྱུ་གུ་སྐྱེས་པའི་གནས་སྐབས་དང་མཐོང་སྤང་དང་་་་་
བྲལ་ནས་མཐོང་ལམ་སྐྱེས་པའི་གནས་སྐབས་དཔེ་དོན་དུ་སྦྱར་བའི་ཕྱིར་རོ། །ཞེས་ཟེར་བ་
བྱས་འདུག་པ། ཁྱེད་ཀྱིས་སྐབས་ཤིག་ཏུ་དཔེ་དོན་སྦྱར་བ་དེ་སྐབས་ཐམས་ཅད་དུ་དཔེ་་་
དོན་སྦྱོར་དགོས་པར་བཟུང་ནས། འཇུག་འགྲེལ་དུ་བཤད་པའི་ཟླ་བ་ཚེས་པ་ལྟ་བུའི་བྱང་
སེམས་དེ། བྱང་སེམས་ཚོགས་ལམ་པ་ལ་བཤད་པ་མི་འཐད་དེ། ཆོས་དབྱིངས་བསྟོད་པར་
ཟླ་བ་ཚེས་པ་ལྟ་བུ་བྱང་སེམས་དང་པོ་བ་དང་དཔེ་དོན་སྦྱར་བའི་ཕྱིར། ཞེས་པའི་དགག་
པ་འདི་ཀ་ཡིན་མོད། འདི་ལ་སེམས་ངོ་འཕྲོད་པའི་ལན་གཅིག་བཤད་པར་བྱ་སྟེ། འོ་ན་ཟླ་
བ་ཚེས་པ་ལྟ་བུའི་བྱང་སེམས་དེ་ས་དང་པོ་བ་ཁོ་ན་དང་དཔེ་དོན་སྦྱོར་བ་མི་འཐད་པར་
ཐལ། འཇུག་པ་ལས། དེ་ལྟར་རྒྱལ་བའི་སྲས་ཀྱི་ཡིད་ལ་རབ་གནས་ཤིང༌། །དམ་པའི་རྟེན་་་
ལ་འོད་ཆགས་མཛེས་པ་རྙེད་གྱུར་པའི། །དགའ་བ་འདི་ནི་ནོར་བུ་ཆུ་ཤེལ་ཇི་བཞིན་དུ། །
མུན་པ་སྟུག་པོ་ཐམས་ཅད་རྣམ་པར་བསལ་ནས་རྒྱལ། །ཞེས་ཟླ་བའི་དཀྱིལ་འཁོར་ཡོངས་
སུ་རྫོགས་པ་དང་ས་དང་པོ་བ་དཔེ་དོན་དུ་སྦྱར་བའི་ཕྱིར། འཁོར་གསུམ། གཞན་ཡང་།
བྱང་སེམས་ས་བརྒྱད་པ་བ་དེ་མངལ་ནས་བཙས་མ་ཐག་པའི་རྣམ་སྨིན་གྱི་ལུས་དང་དཔེ་
དོན་དུ་སྦྱར་བ་མི་འཐད་པར་ཐལ། འཁོར་ལོས་སྒྱུར་བའི་རྒྱལ་པོའི་བུ་སྐྱེས་མ་ཐག་པ་དང་།
ནམ་མཁའ་ལྡིང་གི་དབང་པོའི་ཕྲུ་གུ་སྐྱེས་མ་ཐག་པ་རྣམས་ས་དང་པོ་བ་ཁོ་ན་དང་དཔེ་་་
དོན་སྦྱོར་རིགས་པའི་ཕྱིར། རྟགས་ཁྱབ་དངོས། འདོད་མི་ནུས་ཏེ། རྒྱུད་བླ་ལས། ས་བདུན་
ལ་བརྟེན་དྲི་མ་རྣམས། །མངལ་སྦུབས་དྲི་མ་དག་དང་མཚུངས། །མངལ་སྦུབས་བྲལ་འདྲ་མི་
རྟོག་པ། །ཡེ་ཤེས་རྣམ་པར་སྨིན་པ་བཞིན། །ཞེས་གསུངས་པའི་ཕྱིར། གཞན་ཡང་བྱང་་་་་་
སེམས་ཀྱི་ཚོཊ་ལམ་ཆེན་པོ་བ་དེ་ཟླ་བ་ཚེས་པ་ལྟ་བུའི་བྱང་སེམས་ཡིན་པར་ཐལ། མངོན་
རྟོགས་རྒྱན་དུ། དེ་ཡང་ས་གསེར་ཟླ་བ་མེ། །ཞེས་ཚོགས་ལམ་ཆེན་པོ་བའི་སེམས་བསྐྱེད་དེ་
ཟླ་བ་ཚེས་པ་ལྟ་བུའི་སེམས་བསྐྱེད་དུ་བཤད་པའི་ཕྱིར། ཆོས་དབྱིངས་བསྟོད་པའི་ལུང་་་་་
དོན་ཡང་མ་གོ་འདུག་སྟེ། ཆོས་དབྱིངས་བསྟོད་པའི་ལུང་དེས་ཆོས་སྐུ་དང་ཟླ་བ་དཔེ་དོན་
395



དུ་སྦྱར་བ་ཡིན་གྱི། ས་དང་པོ་བ་སོཊ་དང་ཟླ་བ་དཔེ་དོན་དུ་སྦྱར་བ་མ་ཡིན་པའི་ཕྱིར་ཏེ།
ལུང་དེའི་མཇུག་ཏུ། ཇི་ལྟར་ཡར་ངོའི་བཅོ་ལྔ་ན། །ཟླ་བའི་དཀྱིལ་འཁོར་རྫོཊ་པར་གསལ། །
དེ་བཞིན་ས་ཡི་མཐར་ཐུག་ན། །ཆོས་ཀྱི་སྐུ་ཡང་རྫོགས་པར་གསལ། །ཞེས་གསུངས་པའི་ཕྱིར།
ལར་བཤད་པའི་སྐབས་མི་གཅིག་པ་རྣམས་གཅིག་ཏུ་བསྡུས་ནས་ཁས་ལེན་པ་ནི་བླུན་པོའི་
རྣམ་ཐར་ཡིན་ནོ། །འོ་ན་སྐབས་འདིར་ཟླ་བ་ཚེས་པ་དང༌། སྨན་གྱི་ལྗོན་ཤིང་གི་མྱུ་གུ་ལྟ་་་
བུའི་བྱང་སེམས་དེ་བྱང་སེམས་ལས་དང་པོ་ལ་བྱེད་དགོས་པའི་རྒྱུ་མཚན་གང་ཡིན་སྙམ་ན།
དེའི་རྒྱུ་མཚན་ཡོད་དེ། སྐབས་འདིར་ཉན་རང་ཐུབ་དབང་དང་། ཐུབ་དབང་བྱང་སེམས་
ལས་འཁྲུངས་ན། བྱང་སེམས་གང་ལས་འཁྲུངས་ཞེས་བྱང་སེམས་ཀྱི་མཐར་གཏུགས་པའི་
རྩ་བའི་རྒྱུ་དེ་ངོས་འཛིན་དགོས་པས། དེའི་རྒྱུ་མཚན་གྱིས་སྐབས་འདིར་ཆོས་གསུམ་ལས་་
འཁྲུངས་མ་ཐག་པའི་བྱང་སེམས་དེ། བྱང་སེམས་ཚོཊ་ལམ་པ་ལ་བཤད་པ་ཡིན་ནོ། །ཡང་
ཁྱེད་ཀྱིས་གཉིས་སུ་མེད་པའི་བློ་ནི་དངོས་པོ་དང་དངོས་པོ་མེད་པ་ལ་སོགས་པ་མཐའ་་་་
གཉིས་དང་བྲལ་བའི་ཤེས་རབ་སྟེ། འདིས་ནི་བདེན་པ་བཀག་པ་ཙམ་གྱི་མེད་དགག་་་་
གནས་ལུགས་སུ་འདོད་པ་བཀག་ཅེས་བཤད་ནས། ཁྱེད་རང་གི་ལུཊ་ལ་སྟོང་ཉིད་རྟོགས་་་
པའི་བློ་དེ་ཀ་གནས་ལུཊ་མཐར་ཐུག་ཏུ་འདོད་པར་འདུག་པ། འདི་ནི་ཀླུ་སྒྲུབ་ཡབ་སྲས་ལ་
སོགས་པའི་གཞུང་ལུགས་ཆེན་མོ་རྣམས་དང་འགལ་བར་མ་ཟད། རྗེ་ས་པཎ་གྱི་བཞེད་པ་
དང་ཡང་འགལ་བ་ཡིན་ཏེ། སྡོམ་གསུམ་རབ་དབྱེར། ཆོས་དབྱིངས་དགེ་བར་བྱས་ནས་ནི། །
དེ་ལ་བསྡོ་བའི་སྒྱུར་བྱེད་པ། །བསྔོ་བས་འགྱུར་ན་འདུས་བྱས་འགྱུར། །མི་འགྱུར་བསྔོ་བ་་་
དོན་མེད་ཡིན། །ཞེས་ཆོས་དབྱིངས་འདུས་མ་བྱས་སུ་བཤད་པ་དང་འགལ་ཞེ་ན། གཞན་
ཡང་། སྟོང་ཉིད་རྟོགས་པའི་བློ་གནས་ལུཊ་སུ་འདོད་ན། དོན་དམ་བདེན་པ་དང་ལམ་་་
བདེན་གྱི་གཞི་མཐུན་ཡོད་དགོས་ལ། དེ་ལྟར་ན་འཇུག་འགྲེལ་ལས། དེ་ལ་སྡུག་བསྔལ་དང་
ཀུན་འབྱུང་དང་ལམ་གྱི་བདེན་པ་ནི་ཀུན་རྫོབ་ཀྱི་བདེན་པའི་ཁོངས་སུ་གཏོཊ་སོ། །འགོག་
པའི་བདེན་པ་ནི་དོན་དམ་པའི་བདེན་པའི་རང་གི་ངོ་བོ། ཞེས་གསུངས་པ་དང་འགལ་་་་
བའི་ཕྱིར། སྐབས་འདིར་ཁྱེད་ཀྱིས་འོ་ན་རྒྱུ་གསུམ་ལས་རྒྱལ་སྲས་འཁྲུངས་པའི་རྒྱལ་སྲས་་
396



ཀྱི་མཚམས་གང་ནས་འཛིན་སྙམ་ན། རྒྱུད་བླར། མ་དག་མ་དག་དག་པ་དང་། །ཤིན་ཏུ་་་་་
རྣམ་དག་གོ་རིམ་བཞིན། །སེམས་ཅན་བྱང་ཆུབ་སེམས་དཔའ་དང་། །དེ་བཞིན་གཤེཊ་པ་
ཞེས་བརྗོད་དོ། །ཞེས་སེམས་ཀྱི་ཆོས་ཉིད་མཐོང་སྤང་གིས་མ་དག་པའི་གནས་སྐབས་སུ་་་
སེམས་ཅན་དང་། མཐོང་སྤང་གིས་དག་ནས་སྒོམ་སྤང་གིས་མ་དག་པའི་གནས་སྐབས་སུ་
བྱང་ཆུབ་སེམས་དཔའ་དང༌། དྲི་མ་གཉིས་ཀྱིས་དག་པའི་གནས་སྐབས་སུ། རྫོཊ་པོའི་་་་་
སངས་རྒྱས་ཞེས་བརྗོད་པ་ལྟར། འདིར་ཡང་ཀུན་རྫོབ་སེམས་བསྐྱེད་རྒྱུད་ལ་སྐྱེས་པ་ནས་་་
སངས་རྒྱས་ཀྱི་སའི་བར་དུ་སོ་སོ་སྐྱེ་བོའི་གནས་སྐབས། བྱང་ཆུབ་སེམས་དཔའི་གནས་་་་་
སྐབས། དེ་བཞིན་གཤེཊ་པའི་གནས་སྐབས་ཏེ་གསུམ་དུ་ཕྱེ་བའི་བྱང་ཆུབ་སེམས་དཔའ་་་
ཉིད་ལ་འཇོག་སྟེ། འོག་ཏུ་དེ་ནས་བཟུང་སྟེ་དེ་ནི་ཐོབ་པ་འགྱུར་བ་ཡི། །བྱང་ཆུབ་སེམས་་
དཔའ་ཞེས་བྱའི་སྒྲ་ཉིད་ཀྱིས་བསྙད་དོ། །ཞེས་གསུངས་པ་དང་དོན་གཅིག་གོ། །འོ་ན་ཚོཊ་
ལམ་གྱི་གནས་སྐབས་ཀྱི་རྒྱུ་གསུམ་ལས། སྦྱོར་ལམ་གྱི་གནས་སྐབས་ཀྱི་བྱང་སེམས་འཁྲུངས་
པ་ལྟ་བུ་མི་བཞེད་དམ་སྙམ་ན། སྙིང་རྗེ་དང་ཀུན་རྫོབ་བྱང་ཆུབ་ཀྱི་སེམས་ལས་བྱང་སེམས་
འཁྲུངས་པའི་ཚད་ནི། སེམས་དེ་རྒྱུད་ལ་སྐྱེས་པ་ཙམ་གྱིས་ཐ་སྙད་འཇོག་པར་སྤྱོད་འཇུག་
ལས་གསུངས་ཀྱང་། གཉིས་སུ་མེད་པའི་ཡེ་ཤེས་ལས་བྱང་སེམས་འཁྲུངས་པའི་ཚད་ནི་་་་
ངེས་པར་འཕཊ་པ་ལ་འཇོག་དགོས་ཏེ། བདག་མེད་རྟོགས་པའི་ཡུམ་ཚོགས་སྦྱོར་གཉིས་ཀ་
ན་ཡོད་ཀྱང་། དེས་བསྐྱེད་པའི་སྲས་ངེས་པར་འཕཊ་པ་ལ་འཇོག་པ་དང་གནད་གཅིག་་་
པའི་ཕྱིར། ཞེས་ཟེར། དེ་ལ་འདི་དྲི་བར་བྱ་སྟེ། འོ་ན་མཐོང་ལམ་སྡུག་བསྔལ་ཆོས་བཟོད་ལ་
གནས་པའི་སེམས་དཔའ་དེ་གནས་སྐབས་གསུམ་པོ་དེའི་གང་ཟག་གང་ཡིན། གལ་ཏེ་དེ་་
དག་ལམ་དག་པའི་གནས་སྐབས་ཀྱི་བྱང་ཆུབ་སེམས་དཔའ་ཡིན་ནོ་ཞེ་ན། འོ་ན་དེ་ཆོས་་་
ཅན། མཐོང་སྤང་གིས་དག་སྒོམ་སྤང་གིས་མ་དག་པའི་གནས་སྐབས་ཀྱི་བྱང་སེམས་ཡིན་་
པར་ཐལ། དག་ལ་མ་དག་པའི་གནས་སྐབས་ཀྱི་བྱང་སེམས་ཡིན་པའི་ཕྱིར། འདོད་ན། དེ་
མཐོང་སྤང་གིས་དག་པར་ཐལ། འདོད་པའི་ཕྱིར། འདོད་ན། དེས་མཐོང་སྤང་སྤངས་པར་
ཐལ། འདོད་པའི་ཕྱིར། གལ་ཏེ་སྡུག་བསྔལ་ཆོས་བཟོད་ལ་གནས་པའི་སེམས་དཔའ་དེ། །
397་



གང་ཟག་གསུམ་པོ་གང་ཡང་མིན་ནོ་ཞེ་ན། འོ་ན་ལམ་མ་ཞུཊ་ནས་སངས་རྒྱས་ཀྱི་སའི་་་་
བར་གྱི་གང་ཟག་ཐམས་ཅད་གསུམ་དུ་བསྡུས་ནས་བཤད་པ་དེ་མི་འཐད་པར་ཐལ།
མཐོང་ལམ་སྡུག་བསྔལ་ཆོས་བཟོད་ལ་གནས་པའི་སེམས་དཔའ་དེ། དེ་གསུམ་གང་ཡང་མ་
ཡིན་པའི་ཕྱིར། གལ་ཏེ་དེ་གསུམ་དུ་ཕྱེ་བའི་སེམས་ཅན་གྱི་གནས་སྐབས་ཡིན་སྙམ་ན། དེ་
ཆོས་ཅན། ཁྱོད་དག་ལ་མ་དག་པའི་གནས་སྐབས་ཀྱི་བྱང་སེམས་ཡིན་པར་ཐལ། དེ་ནས་་་
བཟུང་སྟེ་དེ་ནི་ཐོབ་པར་གྱུར་བ་ཡི། །བྱང་ཆུབ་སེམས་དཔའ་ཞེས་བྱའི་སྒྲ་ཉིད་ཀྱིས་བསྙད་
དོ། །ཞེས་པའི་སྐབས་ནས་བསྟན་པའི་བྱང་སེམས་ཡིན་པའི་ཕྱིར། དེར་ཐལ། དོན་དམ་པའི་
བྱང་སེམས་ཡིན་པའི་ཕྱིར། ཡང་ཁྱེད་ཀྱིས་སྙིང་རྗེ་དང་ཀུན་རྫོབ་བྱང་ཆུབ་ཀྱི་སེམས་་་་་
འཁྲུངས་པའི་ཚད་ནི། སེམས་དེ་རྒྱུད་ལ་སྐྱེས་པ་ཙམ་གྱིས་འཇོག་པར་རྒྱལ་སྲས་ཞི་བ་ལྷས་
བཤད་ཟེར་བ་ནི། རྒྱལ་སྲས་ཞི་བ་ལྷས་རྒྱུ་འབྲས་ཀྱི་རྣམ་གཞག་ཅུང་ཟད་ཀྱང་མི་ཤེས་སོ་
ཞེས་སྐུར་པ་འདེབས་པའི་ལོག་ལྟ་ཡིན་ཏེ། སྙིང་རྗེ་དང་ཀུན་རྫོབ་བྱང་ཆུབ་ཀྱི་སེམས་ཀྱང་
སེམས་ཀྱི་རྒྱུ་ཁས་བླངས་ནས། དེ་གཉིས་རྒྱུད་ལ་སྐྱེས་པ་དང་བྱང་སེམས་སུ་གྱུར་པ་དུས་་་
མཉམ་ན་རྒྱུ་འབྲས་དུས་མཉམ་ཡོད་དགོས་པའི་ཕྱིར། འོ་ན་སྤྱོད་འཇུག་ལས། བྱང་ཆུབ་་་
སེམས་སྐྱེས་གྱུར་ན་སྐད་ཅིག་གིས། །འཁོར་བའི་བཙོན་རང་བསྡམས་པའི་ཉམ་ཐག་རྣམས། །
བདེ་གཤེགས་རྣམས་ཀྱི་སྲས་ཞེས་བརྗོད་བྱ་ཞིང་། །འཇིག་རྟེན་ལྷ་མིར་བཅས་པས་ཕྱག་་་
བྱར་འགྱུར། །ཞེས་བྱང་ཆུབ་ཀྱི་སེམས་རྒྱུད་ལ་སྐྱེས་པ་དང་རྒྱལ་སྲས་སུ་གྱུར་པ་དུས་མཉམ་
པར་བཤད་པའི་དོན་གང་ཡིན་ཞེ་ན། དེ་ཀ་རྗེ་ཙོང་ཁ་པའི་མན་ངག་མེད་པས་ལན་ཞེས་་
ཁྱེད་ལ་སྨྲས་པ་མ་ཡིན་ནམ། དེས་ན་བཤད་པར་བྱ་སྟེ། ལྷག་བསམ་བསྐུལ་བའི་མདོ་ལས། །
བུ་རམ་ཤིང་ཤུན་སྙིང་པོ་ཅི་ཡང་མེད། །དགའ་བར་བྱ་བའི་རོ་ནི་ནང་ན་འདུག །ཇི་ལྟར་་་་
ཤུན་པ་དེ་བཞིན་སྨྲ་བ་སྟེ། །རོ་ལྟ་བུ་ནི་འདི་ལ་དོན་སེམས་ཡིན། །ཞེས་བཤད་པ་ལྟར། བྱང་
ཆུབ་ཀྱི་སེམས་ཀྱི་རྩོལ་བཅས་ཀྱི་མྱོང་བ་ཙམ་རྒྱུད་ལ་སྐྱེས་པའི་གནས་སྐབས་དང་། རྩོལ་་་
མེད་ཀྱི་མྱོང་བ་ཁྱད་པར་ཅན་རྒྱུད་ལ་སྐྱེས་པའི་གནས་སྐབས་གཉིས་ཡོད་པ་ལས། བྱང་་་་་
ཆུབ་སེམས་ནི་རྒྱལ་སྲས་རྣམས་ཀྱི་རྒྱུ། །ཞེས་པའི་བྱང་ཆུབ་ཀྱི་སེམས་ནི་རྩོལ་བཅས་ཀྱི་མྱོང་
398



བ་ཙམ་རྒྱུད་ལ་སྐྱེས་པའི་བྱང་ཆུབ་ཀྱི་སེམས་ལ་བྱེད་པས། བྱང་ཆུབ་ཀྱི་སེམས་མཚན་ཉིད་
ཡོངས་སུ་རྫོཊ་པ་མིན་ལ། སྤྱོད་འཇུག་ལས་བཤད་པ་དེ་ནི། རྩོལ་མེད་ཀྱི་མྱོང་བ་རྒྱུད་ལ་་་
སྐྱེས་པའི་བྱང་ཆུབ་ཀྱི་སེམས་མཚན་ཉིད་པ་ལ་བྱེད་པས། མི་འདྲ་བའི་ཁྱད་པར་དེ་ལྟ་བུ་་
ཡོད་པ་ཡིན། ཁྱེད་རིགས་པ་མི་ཤེས་པའི་རྟགས་ལ། གཉིས་སུ་མེད་པའི་ཡེ་ཤེས་ལས་བྱང་
སེམས་འཁྲུངས་པའི་ཚད་ནི། ངེས་པར་འཕཊ་པ་ལ་འཇོག་དགོས་ཏེ། བདག་མེད་རྟོཊ་་་
པའི་ཡུམ་ཚོགས་སྦྱོར་གཉིས་ཀ་ན་ཡོད་ཀྱང་། དེས་བསྐྱེད་པའི་སྲས་ངེས་པར་འཕཊ་པ་ལ་
འཇོག་པ་དང་གནད་གཅིག་པའི་ཕྱིར། ཞེས་སྨྲས་འདུག་པ། འོ་ན་བྱང་སེམས་སྦྱོར་ལམ་པ་
དེ་ཚོཊ་ལམ་གྱི་གནས་སྐབས་ཀྱི་ཡུམ་གྱིས་བསྐྱེད་པ་མ་ཡིན་པར་ཐལ། བདག་མེད་རྟོགས་
པའི་ཡུམ་ཚོཊ་ལམ་ན་ཡོད་ཀྱང་། དེས་བསྐྱེད་པའི་སྲས་ངེས་པར་འཕགས་པ་ལ་འཇོག་་་་
པའི་ཕྱིར། རྟཊ་དངོས། འདོད་ན། བྱང་སེམས་སྦྱོར་ལམ་དང་། ཚོགས་ལམ་གྱི་གནས་་་་་
སྐབས་ཀྱི་བདག་མེད་རྟོཊ་པའི་ཡུམ་གཉིས་འབྲེལ་མེད་ཡིན་པར་ཐལ། དེ་གཉིས་ལ་རྒྱུ་་་་
འབྲས་ཀྱི་འབྲེལ་བ་ཡང་མ་གྲུབ། བདག་གཅིག་གི་འབྲེལ་བ་ཡང་མ་གྲུབ་པའི་ཕྱིར། འོ་ན་
རྒྱུད་བླ་ལས། མ་དག་མ་དག་དག་པ་དང་། །ཞེས་སོགས་ཀྱི་དོན་གང་ཡིན་ཞེ་ན། དེའི་དོན་
ནི། ལམ་མ་ཞུགས་ནས་སངས་རྒྱས་ཀྱི་སའི་བར་ཐམས་ཅད་ལ། སེམས་ཅན་སོ་སོ་སྐྱེ་བོའི་
གནས་སྐབས། དག་ལ་མ་དག་པའི་གནས་སྐབས། ཤིན་ཏུ་རྣམ་དག་གི་གནས་སྐབས་་་་་
གསུམ་ཡོད་ལ། མཐོང་སྤང་གི་ཅུང་ཟད་ཀྱང་མ་དག་པའི་སེམས་ཅན་སོ་སོ་སྐྱེ་བོའི་གནས་
སྐབས་དེ། ཚོགས་སྦྱོར་མན་ཆད་ཀྱི་གནས་སྐབས་སུ་འབྱུང་། དག་ལ་མ་དག་པའི་གནས་་
སྐབས་དེ། དོམ་དམ་སེམས་བསྐྱེད་ཐོབ་པའི་བྱང་ཆུབ་སེམས་དཔའི་སྐབས་ཁོ་ནར་འབྱུང་།
ཤིན་ཏུ་རྣམ་དག་གི་གནས་སྐབས་དེ་རྫོགས་པའི་སངས་རྒྱས་ཐོབ་པ་ན་འབྱུང༌། ཞེས་པའི་
དོན་ཡིན་གྱི། གང་ཟག་ཐམས་ཅད་གནས་སྐབས་དེ་གསུམ་ཁོ་ནར་འདུས་ཟེར་བ་ནི་བླུན་
དཔྱད་དོ། །ཡང་ཁྱེད་ཀྱི་བཀའ་འགྲེལ་ལས། ཐོག་མར་སྙིང་རྗེ་ཆེན་པོ་རྒྱུད་ལ་སྐྱེས་ནས་དེ་
ནས་སེམས་བསྐྱེད་དེའི་རྗེས་སུ་སྟོང་ཉིད་ཀྱི་ལྟ་བ་རྒྱུད་ལ་སྐྱེད་པར་བྱེད་དེ། འདི་ནི་རིན་་
ཆེན་འཕྲེང་བ་ལས། ཐེག་པ་ཆེན་པོ་གང་ཞིག་ལས། སྙིང་རྗེ་སྔོན་བཏང་སྤྱོད་ཀུན་དང་། །
399



ཡེ་ཤེས་དྲི་མ་མེད་བཤད་པ། །སེམས་ཡོད་སུ་ཞིག་དེ་ལ་སྨོད། །ཅེས་གསུངས་པའི་དོན་ཡིན་
ལ། ཐེག་པ་ཆེན་པོའི་རིགས་ཅན་དབང་པོ་རྣོན་པོས། དེ་ཁོ་ན་ཉིད་ཀྱི་ལྟ་བ་གཏན་ལ་ཕབ་
ནས། དེ་མ་རྟོགས་པའི་སེམས་ཅན་ལ་སྙིང་རྗེ་སྐྱེས་ཏེ། དེས་ཀུན་ནས་བསླངས་པའི་ཐེག་པ་
ཆེན་པོའི་སེམས་བསྐྱེད་ལ་འཇུག་ཚུལ་གཉིས་ཡོད་ལ། ཕྱི་མ་འདི་ནི་དབུ་མ་རྒྱན་ལས། ཡང་
དག་ཤེས་ཚོལ་སྔོན་བཏང་སྟེ། །དོན་དམ་རྣམ་པར་ངེས་གྱུར་ནས། །ལྟ་ངན་འཐིབས་གནས་
འཇིག་རྟེན་ལ། །སྙིང་རྗེ་ཀུན་ནས་བསྐྱེད་ནས་སུ། །འགྲོ་དོན་བྱེད་པར་དཔའ་གྱུར་པ། །
བྱང་ཆུབ་བློ་རྒྱས་མཁས་པ་ནི། །བློ་དང་སྙིང་རྗེས་བརྒྱན་པ་ཡིས། །ཐུབ་པའི་བརྟུལ་ཞུགས་
ཡང་དག་སྤྱོད། །ཅེས་གསུངས་པའི་དགོངས་པའོ་ཞེས་ཟེར། དེ་ལ་འདི་དྲི་བར་བྱ་སྟེ། །
བསྟན་བཅོས་འདིར་ཐེག་ཆེན་གྱི་རིགས་ཅན་དབང་རྣོན་ཁོ་ན་ལམ་ལ་འཇུག་པའི་རིམ་པ་
དང་། དེ་དབང་རྟུལ་ལམ་ལ་འཇུག་པའི་རིམ་པ་གཉིས་གསུངས་སམ་མ་གསུངས། གལ་ཏེ་
བསྟན་བཅོས་འདིར་ཐེག་ཆེན་གྱི་རིགས་ཅན་དབང་རྣོན་ཁོ་ན་ལམ་ལ་འཇུག་པའི་རིམ་པ་
བསྟན་པ་ཡིན་ནོ། །ཞེ་ན། དེ་ནི་རང་འགྲེལ་དང་འགལ་ཏེ། འདི་ལྟར་སྙིང་རྗེ་ཅན་་་་་
གཞན་གྱི་སྡུག་བསྔལ་གྱིས་སྡུག་བསྔལ་བ་ཉིད་ཀྱིས་སེམས་ཅན་སྡུག་བསྔལ་བར་གྱུར་པ་མ་
ལུས་པ་ཡོངས་སུ་བསྐྱབ་པར་བྱ་བའི་ཕྱིར། གདོན་མི་ཟ་བར་བདག་གིས་འཇིག་རྟེན་འདི་
མཐའ་དག་སྡུག་བསྔལ་ནས་བཏོན་ཏེ། སངས་རྒྱས་ཉིད་ལ་ངེས་པར་སྦྱར་བར་བྱའོ་སྙམ་་
དུ་ངེས་པར་སེམས་བསྐྱེད་པར་བྱེད་དོ། །དམ་བཅའ་བ་འདི་ཡང་གཉིས་སུ་མེད་པའི་ཡེ་་་
ཤེས་སྤངས་པས་སྒྲུབ་པར་མི་ནུས་པས། གཉིས་སུ་མེད་པའི་ཡེ་ཤེས་ལ་ཡང་ངེས་པ་ཁོ་ནར་
འཇུག་སྟེ། དེའི་ཕྱིར་སངས་རྒྱས་ཀྱི་ཆོས་ཐམས་ཅད་ཀྱི་ས་བོན་ནི་སྙིང་རྗེ་ཉིད་ཡིན་ནོ། །ཇི་
སྐད་དུ་རིན་པོ་ཆེའི་འཕྲེང་བ་ལས། ཐེག་པ་ཆེན་པོ་གང་ཞིག་ལ། །སྙིང་རྗེ་སྔོན་བཏང་སྤྱོད་
ཀུན་དང་། །ཡེ་ཤེས་དྲི་མ་མེད་བཤད་པ། །སེམས་ཡོད་སུ་ཞིག་དེ་ལ་སྨོད། །ཅེས་གསུངས་སོ། །
ཞེས་བཤད་པའི་ཕྱིར། ལུང་འདིའི་དོན་ནི། ཐེག་ཆེན་གྱི་རིགས་ཅན་དབང་རྟུལ་གྱིས་སྙིང་
རྗེ་ཆེན་པོ་ལ་བརྟེན་ནས་བྱང་ཆུབ་ཀྱི་མཆོག་ཏུ་སེམས་བསྐྱེད་ཅིང་། རང་ཉིད་ཀྱིས་སེམས་
ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པ་ཡང་ཕྱིན་དྲུག་གི་སྤྱོད་པ་ཁྱད་པར་ཅན་ལ་
400



རག་ལས་པར་མཐོང་ནས། གཉིས་སུ་མེད་པའི་ཡེ་ཤེས་གཙོ་བོར་གྱུར་པའི་སྤྱོད་པ་ལ་ངེས་
པར་འཇུག་པ་ཐེག་ཆེན་གྱི་རིགས་ཅན་དབང་རྟུལ་གྱི་ལམ་བགྲོད་ཚུལ་ཡིན་ལ། དེ་གང་་་
ཕྱིར་བརྩེ་ཉིད་ཅེས་པའི་ཕྱི་འགྲེལ་འདིས་གསལ་བར་བསྟན་པའི་ཕྱིར། ཁྱེད་ཀྱིས་ཐེག་ཆེན་
གྱི་རིགས་ཅན་དབང་རྣོན་གྱིས་དང་པོར་སྟོང་ཉིད་རྟོགས། དེ་ནས་སྟོང་ཉིད་མ་རྟོགས་་་་
པའི་སེམས་ཅན་ལ་སྙིང་རྗེ་བསྐྱེད། དེའི་རྗེས་སུ་བྱང་ཆུབ་ཀྱི་མཆོག་ཏུ་སེམས་བསྐྱེད་པ་་་་
ཡིན་ཟེར་བ་ནི། ཐེག་པ་ཆེན་པོའི་ལམ་སྤྱིའི་བགྲོད་ཚུལ་ལ་གོ་བ་མ་ཆགས་པ་ཡིན་ཏེ། སྙིང་
རྗེ་ཆེན་པོ་སྟོང་ཉིད་རྟོགས་པའི་ཤེས་རབ་བྱང་ཆུབ་ཀྱི་སེམས་གསུམ་གྱི་ནང་ནས། བྱང་་་་
སེམས་ཀྱི་རྒྱུར་འགྱུར་བ་ལ། གང་གཙོ་བོ་ཡིན་སྙམ་པའི་དོགས་པ་ལ། ཐེག་ཆེན་གྱི་རིགས་
ཅན་དབང་རྣོན་གྱིས་སྟོང་ཉིད་རྟོགས་པའི་ཤེས་རབ་དང་། བྱང་ཆུབ་ཀྱི་སེམས་ཀྱི་རྩ་བ་་་
ཡང་སྙིང་རྗེ་ལ་ཐུག་པས། སྙིང་རྗེ་ཆེན་པོ་བྱང་ཆུབ་ཀྱི་སེམས་ཀྱི་རྒྱུའི་གཙོ་བོ་ཡིན་ཞེས་་་་
འཆད་པ་ལ། གང་ཕྱིར་བརྩེ་ཉིད་རྒྱལ་བའི་ལོ་ཏོག་ཕུན་ཚོགས་འདིའི། །ཞེས་སོགས་་་་་
གསུངས་པའི་ཕྱིར། དེ་ལ་ནི་ཐེག་ཆེན་གྱི་རིགས་ཅན་དབང་རྣོན་གྱིས་སྟོང་ཉིད་རྟོགས་་་་
པའི་སྔ་རོལ་དུ་སྙིང་རྗེ་ཆེན་པོ་རྒྱུད་ལ་སྐྱེད་དགོས་པ་ཡིན་ཏེ། རང་འགྲེལ་ལས། བྱང་ཆུབ་
ཀྱི་སེམས་དང་གཉིས་སུ་མེད་པའི་ཡེ་ཤེས་ཀྱི་རྩ་བ་ཡང་སྙིང་རྗེ་ཡིན་པའི་ཕྱིར་ན། སྙིང་རྗེ་
གཙོ་བོ་ཉིད་དུ་བསྟན་པར་འདོད་པས། གང་ཕྱིར་བརྩེ་ཉིད་རྒྱལ་བའི་ལོ་ཏོག་ཕུན་ཚོགས་
འདིའི། །ཞེས་སོཊ་གསུངས་པའི་ཕྱིར་དང༌། ཕྱི་འགྲེལ་དུ། དེའི་ཕྱིར་སངས་རྒྱས་ཀྱི་ཆོས་་་
ཐམས་ཅད་ཀྱི་ས་བོན་ནི་སྙིང་རྗེ་ཉིད་ཡིན་ནོ། །ཞེས་དང་། དེའི་ཤེས་བྱེད་དུ་རིན་ཅེན་་་་
འཕྲེང་བ་དྲངས་པ་ལས་ཀྱང་། སྙིང་རྗེ་སྔོན་བཏང་སྤྱོད་ཀུན་དང༌། །ཞེས་གསུངས་པ་ཡིན་
ནོ། །འོ་ན། དོན་དམ་རྣམ་པར་ངེས་གྱུར་ནས། །ལྟ་ངན་འཐིབས་གནས་འཇིག་རྟེན་ལ། །
སྙིང་རྗེ་ཀུན་ཏུ་བསྐྱེད་ནས་སུ། །ཞེས་གསུངས་པའི་དོན་གང་ཡིན་ཞེ་ན། དེའི་དོན་ནི་སྙིང་
རྗེ་སྔོན་དུ་མ་བཏང་བའི་བྱང་སེམས་ཀྱི་སྤྱོད་པ་ལ་སློབ་ཚུལ་ཡོད་པའི་དོན་མ་ཡིན་གྱི།
ཐེག་པ་ཆེན་པོའི་རིཊ་ཅན་དབང་པོ་རྣོན་པོས་ཐོག་མར་མར་ཤེས་དྲིན་སོཊ་ལ་བརྟེན་ནས།
སེམས་ཅན་སྡུག་བསྔལ་དང་བྲལ་འདོད་ཀྱི་སྙིང་རྗེ་ཆེན་པོ་བསྐྱེད། དེ་ནས་སེམས་ཅན་་་་་
401
，



ཐམས་ཅད་སྡུག་བསྔལ་དང་བྲལ་ནུས་མི་ནུས་དཔྱོད་པར་བྱེད། དེ་ལྟར་དཔྱད་པ་ན་་་་་་
བདེན་འཛིན་གྱི་ཞེན་ཡུལ་ལ་རིགས་པ་དྲི་མ་མེད་པས་གནོད་པ་མཐོང་སྟེ། རྫོགས་པའི་་་
བྱང་ཆུབ་ལ་ཚད་མས་དྲངས་པའི་ངེས་པ་རྙེད་པ་ན། སྔར་སྔོན་དུ་སོང་བའི་སྙིང་རྗེ་ལ་་་
བརྟེན་ནས་བདག་གིས་སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་་་
འཕང་ཐོབ་པར་བྱ་འོ་སྙམ་དུ་སེམས་བསྐྱེད་ལ་བློ་སྦྱོང་བ་ཡིན་པའི་ཕྱིར། དེ་ཡང་གདུལ་བྱ་
དབང་རྣོན་གྱི་ཁྱད་ཆོས་ནི། དམ་བཅའི་དོན་མ་ངེས་པར་དམ་མི་འཆའ་བ་དང་། ཐོབ་་་་
བྱའི་ཡུལ་ལ་ངེས་པ་མ་འདྲོངས་པར་ཐོབ་འདོད་མི་སྦྱོང་བ་སོཊ་ཡིན་ནོ། ། །
ཡང་ཁྱེད་ཀྱིས་ཐེག་པ་ཆེན་པོའི་རིགས་ཅན་དབང་པོ་རྣོན་པོས་ཐོག་མར་གཉིས་
སུ་མེད་པའི་ཡེ་ཤེས་གཏན་ལ་ཕབ་ནས་དེའི་འོག་ཏུ་སེམས་བསྐྱེད་པ་ཡོད་པས་ཞེས་པའི་
སྐྱོན་སྤོང་གིས་ཀྱང་སྐྱོན་སྤོང་མི་ནུས་ཏེ། སྙིང་རྗེ་དང་སེམས་བསྐྱེད་སྔོན་དུ་སོང་བའི་་་་་
གཉིས་སུ་མེད་པའི་ཡེ་ཤེས་བྱང་སེམས་ཀྱི་རྒྱུར་ཇི་ལྟར་འགྱུར་ཞེས་པའི་སྐྱོན་ད་དུང་སྤོང་
དགོས་པའི་ཕྱིར། ཞེས་ཟེར་བའི་ལན་བཤད་ཡིན་ནའང་། མ་གོ་འདུག་པས་བཤད་པར་བྱ་
སྟེ། ཊཱིཀ་ཆེན་གྱི་ལུཊ་ལ་ཐེག་ཆེན་གྱི་རིགས་ཅན་དབང་རྣོན་ལ་སྙིང་རྗེ་དང་གཉིས་སུ་མེད་
པའི་བློ་རྒྱུད་ལ་སྐྱེ་བའི་ཚེ། དེ་མཚན་ཉིད་པ་གཅིག་རྒྱུད་ལ་སྐྱེ་ཡང་། བྱང་ཆུབ་ཀྱི་སེམས་་
རྒྱུད་ལ་སྐྱེ་བའི་ཚེ། སེམས་བསྐྱེད་བཅོས་མ་དང་། བཅོས་མིན་གྱི་སེམས་བསྐྱེད་རྒྱུད་ལ་སྐྱེ་
བའི་རིམ་པ་གཉིས་ཡོད་པས། སེམས་བསྐྱེད་མཚན་ཉིད་པ་རྒྱུད་ལ་སྐྱེས་པའི་རྗེས་སུ་སྟོང་
ཉིད་རྟོགས་པའི་ཤེས་རབ་ཚོགས་ལམ་ཐོབ་མ་ཐག་པའི་བྱང་སེམས་ཀྱི་རྒྱུར་ཁས་མ་བླངས་
པའི་ཕྱིར། དེ་རྗེས་ཁྱེད་ཀྱིས་མདོར་ན་དོགས་གཅོད་མང་དུ་བྱས་པའི་མཐར། འདིར་་་་་
གསུངས་པའི་སྙིང་རྗེ་དང་བྱང་ཆུབ་ཀྱི་སེམས་དང་། གཉིས་སུ་མེད་པའི་ཡེ་ཤེས་གསུམ། དེ་
གསུམ་མཚན་ཉིད་པ་མིན་པ་ཞིག་ཐོན་འདུག་པས། ལེགས་པར་བསམས་ན་གཡང་ཟ་བའི་
བཤད་པའོ། །ཞེས་སྐུར་ཞུས་དང་བཅས་ཏེ་ལབས་འདུག་པ། སྐབས་འདིའི་སྙིང་རྗེ་དང་་་་
སྟོང་ཉིད་རྟོཊ་པའི་བློ་གཉིས་མཚན་ཉིད་པ་མིན་པར་ཁོ་བོ་ཅག་གིས་ཁས་མ་བླངས་ཤིང་།
སྐབས་འདིའི་བྱང་ཆུབ་ཀྱི་སེམས་བསྐྱེད་མཚན་ཉིད་པ་ཡིན་པའི་ཕྱིར་ཁྱོད་འདོད་པ་ནི།
402



རྒྱུ་འབྲས་ཀྱི་རྣམ་དབྱེ་ལ་རྨོངས་ཤིང༌། མཆོད་བརྗོད་ཀྱི་གཞུང་ལ་གོ་བ་མ་རྙེད་པའི་གཏམ་
དུ་འདུག་པས། གཡང་དེ་བས་ཁྱེད་རང་ཟ་བར་སྣང་ངོ༌། །གང་ཕྱིར་བརྩེ་ཉིད་ཅེས་སོཊ་ཀྱི་
སྐབས་སུ། ཁྱེད་ཀྱིས་སྙིང་རྗེ་ཆེན་པོ་བར་དུ་སྤེལ་བ་ལ་ཆུ་དང་འདྲ་བ་ནི། བྱང་ཆུབ་ཀྱི་་་་
སེམས་བསྐྱེད་དུ་ཟིན་ཀྱང་སྙིང་རྗེའི་ཆུས་ཡང་དང་ཡང་མ་བཅུས་ན། ངེས་པར་ཉན་ཐོས་
དང་རང་སངས་རྒྱས་ཀྱི་མྱ་ངན་ལས་འདས་པར་འགྱུར་རོ། །ཞེས་གསུངས་ཏེ། འཕཊ་པ་་་
གྲོལ་སྡེས་སྐད་ཅིག་མ་བརྒྱད་པ་ལ་བྱམས་སོཊ་ཚད་མེད་བཞི་མ་བསྒོམས་ན། སྐད་ཅིག་མ་
དགུ་པ་ལ་སེམས་ཅན་གྱི་ཁམས་ལ་ལྟོས་པ་མེད་པར་འགོག་པར་ལྟུང་། ཞེས་དང་། ས་་་་
བརྒྱད་པ་སྤྲོས་པ་མཐའ་དག་བཀག་པའི་འགོག་པ་ལས་རྒྱལ་བ་རྣམས་ཀྱིས་སློང་བར་མ་་་
མཛད་ན། དེའི་ཚེ་ཉིད་དུ་མྱ་ངན་ལས་འདའ་བར་འགྱུར་རོ། །ཞེས་གསུངས་པ་དང་དོན་
གཅིག་སྟེ། རེ་ཞིག་སེམས་ཅན་གྱི་དོན་རྒྱུན་ཆད་པའི་དགོངས་པ་ཅན་གྱིས་མྱ་ངན་ལས་་་
འདས་པའོ། །ཞེས་ཟེར་བ་ནི་བསམ་བཞིན་དུ་རང་ཉིད་སྨ་འབེབས་པ་ལ་ཞུཊ་པ་ཡིན་ཏེ།
ཉི་ཁྲི་སྣང་བར་མཐོང་བའི་ལམ་གྱི་སྐད་ཅིག་མ་བརྒྱད་པ་ལ་ནི། བྱང་ཆུབ་སེམས་དཔའ་
རྣམས་ལ་ཚད་མེད་པ་རྣམས་བསྒོམ་དགོས་པ་ཡིན་ཏེ། ཞེས་གསུངས་པའི་མཐོང་ལམ་སྐད་
ཅིག་བརྒྱད་པ་ལ་བཤད་པའི་ཕྱིར། དང་པོར་ང་ཞེས་བདག་ལ་ཞེན་གྱུར་ཅིང་། །ཞེས་པའི་
སྐབས་སུ་ཁྱེད་ཀྱིས། ཊཱིཀ་ཆེན་འགོག་པ་ན། ཁ་ཅིག་སྡུག་བསྔལ་གཉིས་ཀྱི་སྟེང་དུ་ཁྱབ་པ་
འདུ་བྱེད་ཀྱི་སྡུག་བསྔལ་གྱིས་བཅོག་པའི་ཕྱིར། ཞེས་བསྣན་པ་ནི་གནད་མ་ཟིན་པ་སྟེ་འོག་
ཏུ་འཆད་དོ། །ཞེས་སྨྲས་ནས། འོག་ཏུ་སྐད་ཅིག་གིས་འཇིག་པ་ནི་ཁྱབ་པ་འདུ་བྱེད་ཀྱི་སྡུག་
བསྔལ་གྱི་དོན་ཏེ། དེ་ཡང་དངོས་སྨྲ་བ་ད་ག་གིས་ཟག་མེད་ཀྱི་ཡེ་ཤེས་ཀྱང་སྐད་ཅིག་གིས་་
འཇིག་པར་འདོད་པས་སྐད་ཅིག་གིས་འཇིག་པ་ཙམ་ལ་འདུ་བྱེད་ཀྱི་སྡུག་བསྔལ་དུ་མི་་་་
འདོད་པར། ངེད་ཀྱི་དེ་ཡང་རྐྱེན་ལས་སྐྱེས། །ཞེས་ཀུན་འབྱུང་གི་གཙོ་བོ་སྲིད་པའི་རྐྱེན་་་་་
གྱིས་འཕངས་པའི་ཕུང་པོ་ཙམ་ལ་འདོད་ཀྱང་། འདིར་ནི། རྒྱུད་བླར། སླུ་བའི་ཆོས་ཅན་ཕྱིར།
ཞེས་པའི་འགྲེལ་པར་མདོ་དྲངས་པ་ལས། མི་རྟག་པ་ཐམས་ཅད་སྡུག་བསྔལ་དུ་གསུངས་
པ་དང་། རྩ་ཤེར། འདུ་བྱེད་ཐམས་ཅད་སླུ་བའི་ཆོས། །དེས་ན་དེ་དག་བརྫུན་པ་ཡིན། །ཞེས་
403



གསུངས་པ་ལྟར་སྐད་ཅིག་གིས་འཇིག་པའི་མི་རྟག་པ་ཙམ་ལ་བཞེད་དེ། འགྲེལ་བར་སྐད་
ཅིག་རེ་རེ་ལ་མི་རྟག་པའི་སྡུག་བསྔལ་ཐོག་ཏུ་བབས་པ་དང་། ཞེས་གསུངས་པས་སོ། །ཞེས་
ཁ་འཆལ་ལུང་ན་མེད་པ་ཞིག་བཏོན་འདུག་པ་འདི་ལ་ལན་བཤད་པར་བྱ་སྟེ། དེ་ཡང་དང་
པོར་ང་ཞེས་བདག་ལ་ཞེན་གྱུར་ཅིང་། །བདག་གིས་འདི་ཞེས་དངོས་ལ་ཆགས་བསྐྱེད་པ། །
ཟོ་ཆུན་འཕྱན་ལྟར་རང་དབང་མེད་པ་ཡི། །ཞེས་པས་སྤྱིར་སེམས་ཅན་འཁོར་བའི་སྡུག་་་་
བསྔལ་གྱིས་མནར་བའི་སེམས་ཅན་སྤྱི་ཙམ་ལ་དམིཊ་པའི་སྙིང་རྗེ་གཅིག་ལ་སེམས་ཅན་་་་
ཙམ་ལ་དམིཊ་པའི་སྙིང་རྗེར་འཆད་པས་སྐྱོན་དེ་དག་ག་ལ་ཡོད། དེས་ན་ཁྱབ་པ་འདུ་བྱེད་
ཀྱི་སྡུག་བསྔལ་གྱིས་ཉིན་རེ་བཞིན་དུ་བཅོག་པའི་ཕྱིར། ཞེས་སྐབས་འདིར་ངེས་པར་སྦྱོར་་
དགོས་པ་ཡིན་ནོ། །དེ་ལྟ་མིན་ན། འོ་ན། དང་པོ་རང་ཞེས་བདག་ལ་ཞེན་གྱུར་ཅིང་། །
བདག་གི་འདི་ཞེས་དངོས་ལ་ཆགས་བསྐྱེད་པ། །ཞེས་པའི་གཞུང་འདིས་སེམས་ཅན་ཙམ་་་
ལ་དམིགས་པའི་སྙིང་རྗེ་དེ་བདེན་འཛིན་གྱི་དབང་གིས་འཁོར་བར་འཁྱམས་པས་ཁྱད་་་
པར་བྱས་པའི་སེམས་ཅན་ལ་དམིགས་པའི་སྙིང་རྗེ་བསྟན་པར་ཐལ། སྐབས་འདིར་བདེན་
འཛིན་གྱི་དབང་གིས་འཁོར་བར་འཁྱམས་ཚུལ་ཞིག་འཆད་རིཊ་པའི་ཕྱིར། ཁྱབ་པ་མེད་ན།
སྐབས་འདིར་སྡུག་བསྔལ་གཉིས་ཀྱི་སྟེང་དུ་ཁྱབ་པ་འདུ་བྱེད་ཀྱི་སྡུག་བསྔལ་གྱིས་བཅོག་་་
པའི་ཕྱིར། ཞེས་བསྣན་པ་ནི་གནད་མ་ཟིན་པའོ། །ཞེས་རང་ཉིད་ཀྱིས་ཊཱིཀ་ཆེན་བཀག་པའི་
སྟེང་དུ་དངོས་འགལ། འོ་ན་སྐབས་འདིའི་འཇུག་འགྲེལ་དུ། སྡུག་བསྔལ་དང་པོ་གཉིས་་་་
ཀྱིས་མནར་ཚུལ་བཤད་ནས། ཁྱབ་པ་འདུ་བྱེད་ཀྱི་སྡུག་བསྔལ་གྱིས་མནར་ཚུལ་མི་འཆད་
པའི་རྒྱུ་མཚན་གང་ཞེ་ན། ཁྱབ་པ་འདུ་བྱེད་ཀྱི་སྡུག་བསྔལ་ཐ་མལ་པ་རྣམས་ཀྱིས་སྡུག་་་་
བསྔལ་གྱི་རང་བཞིན་དུ་རྟོགས་དཀའ་བསམ་བཤད་པ་ཙམ་ཡིན་ནོ། །ཁྱེད་ཀྱིས་མི་རྟག་པ་
ཡིན་ན་ཁྱབ་པ་འདུ་བྱེད་ཀྱི་སྡུག་བསྔལ་ཡིན་པས་ཁྱབ་ཅེས་ཟེར་བ་ནི་བློ་གྲོས་ཤིན་ཏུ་རྙིང་
བའི་ལོག་རྟོག་ཡིན་ཏེ། འགྲེལ་པ་ཚིག་གསལ་ལས། བྱས་པ་སྒྲ་མི་རྟག་པར་བསྒྲུབ་པའི་རྟཊ་
ཡང་དག་ཏུ་ཞལ་གྱིས་བཞེས་ནས། བྱས་པའི་རྟགས་ཀྱིས་སྒྲ་མི་རྟག་པར་བསྒྲུབ་པའི་སྒྲུབ་
ངག་ཡན་ལག་ལྔ་ལྡན་དུ་བཤད་དམ་མ་བཤད། མ་བཤད་ན་འགྲེལ་པ་ཚིག་གསལ་ལས། དེ་
404



ལ་ཇི་ལྟར་སྒྲ་མི་རྟག་སྟེ། བྱས་པ་མི་རྟག་པའི་ཕྱིར་རོ། །བྱས་པ་ནི་མི་རྟག་པར་མཐོང་སྟེ།
དཔེར་ན་བུམ་པ་བཞིན་ནོ། །དེ་བཞིན་སྒྲ་ཡང་བྱས་པ་ཡིན་ཏེ། དེའི་ཕྱིར་བྱས་པ་ཉིད་ཀྱི་་
ཕྱིར་མི་རྟག་པ་ཡིན་ནོ། །ཞེས་ཉེ་བར་སྦྱར་བས་གསལ་བར་བྱས་པའི་བྱས་པ་གཏན་ཚིགས་
ཡིན་པ་དེ་བཞིན་དུ། ཞེས་གསུངས་པ་མ་མཐོང་བར་ཟད། བཤད་ན་སངས་རྒྱས་ཀྱི་ཡེ་ཤེས་
ཆོས་ཅན། མི་རྟག་པར་ཐལ། བྱས་པ་ཡིན་པའི་ཕྱིར། མ་གྲུབ་ན། དེ་བྱས་པ་ཡིན་པར་ཐལ།
སངས་རྒྱས་ཀྱི་ས་ན་བྱས་པ་ཡོད་པའི་ཕྱིར། མ་གྲུབ་ན། འཕགས་པ་ཐོགས་མེད་ཀྱིས་རྒྱུད་
བླའི་འགྲེལ་བར། ལམ་ནི་འདུས་བྱས་ཀྱི་མཚན་ཉིད་དུ་རྟོཊ་ལ། ཞེས་བཤད་པ་མི་འཐད་་
པར་ཐལ། ལམ་བདེན་ཡིན་ན་འདུས་བྱས་ཡིན་པས་མ་ཁྱབ་པའི་ཕྱིར། མ་གྲུབ་ན། རྣམ་་་
མཁྱེན་ཆོས་ཅན། དེར་ཐལ། དེའི་ཕྱིར། ཁོ་ན་རེ་རྒྱུད་བླ་ལས། ངོ་བོ་མེད་ཕྱིར་འཇིག་རྟེན་
མགོན་པོ་རྟག་ཅེས་གཟུགས་སྐུ་རྟག་པར་བཤད་པ་མི་འཐད་པར་ཐལ། སངས་རྒྱས་ཀྱི་ས་
ན་མི་རྟག་པ་ཡོད་པའི་ཕྱིར། ཞེས་ཟེར་ན། སྐྱོན་མེད་དེ། དེ་ནི་མ་རིག་བག་ཆཊ་ཀྱིས་་་་་
འདུས་བྱས་པའམ་དྲི་མ་དང་བཅས་པའི་གནས་སྐབས་ལས་དྲི་མ་མེད་པའི་གནས་སྐབས་
གཞན་དུ་འགྱུར་བའི་གཞན་འགྱུར་གྱི་མི་རྟག་པ་ལ་དགོངས་པའི་ཕྱིར། ཁྱོད་ཀྱིས་རང་་་་
ལུཊ་འཇོག་པ་ནི། སྙིང་རྗེ་གསུམ་གྱི་མཚན་ཉིད་ལ་རིམ་བཞིན་དུ། སྡུག་བསྔལ་དང་འགྱུར་
བའི་སྡུག་བསྔལ་གྱིས་ཁྱད་པར་དུ་བྱས་པའི་འགྲོ་བ་ལ་དམིཊ་ནས་སྡུག་བསྔལ་དེ་ལས་་་་
སྐྱོབ་པར་འདོད་པའི་རྣམ་པ་ཅན་དང་། འདུ་བྱེད་ཀྱི་སྡུག་བསྔལ་གྱིས་ཁྱད་པར་དུ་བྱས་་་
པའི་འགྲོ་བ་ལ་དམིགས་ནས་སྡུག་བསྔལ་དེ་ལས་སྐྱོབ་པར་འདོད་པའི་རྣམ་པ་ཅན་དང་།
རང་བཞིན་སྟོང་པས་ཁྱད་པར་དུ་བྱས་པའི་འགྲོ་བ་ལ་དམིགས་ནས་སངས་རྒྱས་ཉིད་ཡང་
དག་པར་འདོད་པའི་སྒོ་ནས་སྐྱོབ་པར་འདོད་པའི་རྣམ་པ་ཅན་ཏེ། དང་པོའི་ཡུལ་ནི་སོ་སྐྱེ་
དང་ཉན་རང་སློབ་པ་རྣམས་ཡིན་ལ། གཉིས་པའི་ཡུལ་ནི་དེའི་སྟེང་དུ་ཉན་རང་མི་སློབ་པ་
དང་ས་བཅུའི་རྗེས་ཐོབ་ལ་གནས་པའི་བྱང་སེམས་རྣམས་ཀྱང་ཡིན་ཅིང་། གསུམ་པའི་་་་
ཡུལ་ནི་དེ་དག་གི་སྟེང་དུ་ས་བཅུའི་མཉམ་གཞག་ལ་གནས་པའི་བྱང་སེམས་རྣམས་ཀྱང་
ཡིན་པར་ཤེས་པར་བྱའོ། །ཞེས་ཟེར་བ་བྱས་འདུག་པ། དབུ་མ་ལ་འཇུག་པ་འདིར། དང་་་་
405



པོར་ང་ཞེས་བདག་ལ་ཞེན་གྱུར་ཅིང་། །བདག་གིས་འདི་ཞེས་དངོས་ལ་ཆགས་བསྐྱེད་པ། །
ཟོ་ཆུན་འཕྱན་ལྟར་རང་དབང་མེད་པ་ཡི། །འགྲོ་ལ་སྙིང་རྗེར་གྱུར་གང་དེ་ལ་འདུད། །ཅེས་
པས་སྙིང་རྗེའི་དམིགས་ཡུལ་གྱི་སེམས་ཅན་སྡུག་བསྔལ་གྱིས་མནར་ཚུལ་བཤད་ན། སྙིང་རྗེ་
གསུམ་གྱི་ཁྱད་པར་བཤད་པ་མི་འཐད་པར་ཐལ། སྐབས་འདིའི་སྙིང་རྗེའི་དམིཊ་ཡུལ་གྱི་་
སེམས་ཅན་ཡིན་ན། འཁོར་བ་པ་ཡིན་མི་དགོས་པའི་ཕྱིར། མ་གྲུབ་ན། ས་བཅུའི་བྱང་་་་་
འཕགས་རྣམས་ཆོས་ཅན། དེར་ཐལ། དེའི་ཕྱིར། རྟཊ་དངོས་འདོད་ན། རྒྱལ་སྲས་ཟླ་བ་་་
ལས་བྱུང་སྲིད་མིན་སྲིད་པ་ཡིན། །ཞེས་པའི་རང་འགྲེལ་ལས། འདི་ནི་འཁོར་བའི་ཁོངས་སུ་
མ་གཏོཊ་པས་སྲིད་པ་བ་མ་ཡིན་ཀྱང་སྲིད་པའི་དཔལ་ཏེ། ཞེས་བྱང་སེམས་ས་གཉིས་པ་བ་
དེ་འཁོར་བའི་ཁོངས་སུ་མི་གཏོགས་པར་བཤད་པ་མི་འཐད་པར་ཐལ། དེ་འཁོར་བའི་་་་
སེམས་ཅན་ཡིན་པའི་ཕྱིར། ལན་མེད་དོ། །གཞན་ཡང་། ཁྱེད་ཀྱི་རོང་ཊིཀ་པས་རྒྱུད་བླའི་་་
དགོངས་པ་བཤད་པ་དང་ནང་འགལ་ཡོད་དེ། བྱང་སེམས་ས་དང་པོ་བ་ཆོས་ཅན། ཁྱོད་་
ཀྱིས་འཁོར་བ་སྤངས་པའི་ཕྱིར། མ་གྲུབ་ན། དེ་དེར་ཐལ། ས་དང་པོ་ནས་ཉན་རང་གི་་་་་
སྤངས་རྟོགས་ཀྱི་རིགས་རྫོགས་པའི་ཕྱིར། འཁོར་གསུམ། དེ་བཞིན་དུ་ཉན་ཐོས་དགྲ་བཅོམ་
ཡང་འཕེན་ནོ། །གལ་ཏེ་ས་བཅུའི་བྱང་སེམས་རྣམས་དང་ཉན་རང་དགྲ་བཅོམ་པ་རྣམས་
སྙིང་རྗེའི་དམིགས་ཡུལ་ཡིན་ཏེ། སྙིང་རྗེ་ཆེན་པོ་ཡིན་ན། སེམས་ཅན་ཐམས་ཅད་ལ་་་་་་
དམིགས་ནས་སྡུག་བསྔལ་དང་བྲལ་བར་འདོད་པའི་རྣམ་པ་ཅན་ཡིན་དགོས་པའི་ཕྱིར་་་་་
སྙམ་ན། སྐྱོན་མེད་དེ། ཐམས་ཅད་ཅེས་པ་སྤྱི་སྒྲ་བྱེ་བྲག་ལ་འཇུག་པར་གསེར་འཕྲེང་གི་་་་
སྐབས་མང་པོར་གསུངས་པ་དེ་རིགས་པའི་ཕྱིར། དེ་ལྟ་མ་ཡིན་ན་ཁྱེད་རང་གིས་སྙིང་རྗེ་་་
གསུམ་དམིགས་ཡུལ་སོ་སོར་ཕྱེ་བ་དང་ཁས་བླངས་ནང་འགལ་བའོ། །ཡང་ཁྱེད་ཀྱིས་་་་་
སེམས་བསྐྱེད་ལ་ཀུན་རྫོབ་སེམས་བསྐྱེད་དང་དོན་དམ་སེམས་བསྐྱེད་ཀྱི་ཐ་སྙད་གསུངས་
ཀྱང་། བྱང་སེམས་ལ་དོན་དམ་པའི་བྱང་སེམས་དང་ཀུན་རྫོབ་པའི་བྱང་སེམས་ཀྱི་ཐ་སྙད་
མ་གསུངས། ཊཱིཀ་ཆེན་བཀག་ནས། ཁྱོད་རང་གི་ལུཊ་ལ། དོན་དམ་སེམས་བསྐྱེད་ཐོབ་པ་དེ་
ནས་བཟུང་སྟེ་བྱང་ཆུབ་སེམས་དཔའ་ཞེས་བྱ་བའི་སྒྲ་ཉིད་ཀྱིས་བསྙད་པར་བྱ་བ་ཡིན་ཏེ།
406



ཞེས་པའི་དོན་དུ་བྱས་འདུག་པ། འོ་ན། བྱང་སེམས་སོ་སྐྱེ་ལ་བྱང་ཆུབ་སེམས་དཔའ་ཞེས་
བྱ་བའི་སྒྲས་བསྙད་མི་རིཊ་པར་ཐལ། དམ་བཅའ་དེའི་ཕྱིར། འདོད་ན། བྱམས་པའི་རྣམ་
པར་ཐར་པའི་མདོ་དང་འགལ། ཡང་འདི་ནི་འཕཊ་པ་བརྒྱད་པ་ཇི་ལྟར་ད་ལྟར་ཉེ་བར་
བསྟན། ཞེས་པའི་འཕགས་པ་བརྒྱད་རྒྱུན་ཞུགས་ཞུགས་པ་ལ་བྱེད་པར་ཊཱིཀ་ཆེན་དུ་བཤད་
པ་ལ། ཁྱེད་ཀྱིས་དེ་ལྟར་འདོད་པ་རང་འགྲེལ་དང་འགལ། ཞེས་སྐྱོན་བཏང་ནས། ཁྱོད་རང་ ་
གི་ལུགས་འཇོག་པ་ན། ཤེར་མདོ་དང་བསྟན་བཅོས་རྣམས་སུ། འཕགས་པ་བརྒྱད་པ་རྒྱུན་
ཞུགས་ཞུགས་པ་ལ་བཤད་ཀྱང་འདིར་ནི་མདོ་ཀུན་ལས་བཏུས་སུ་རྒྱུན་ཞུགས་འབྲས་་་་་
གནས་ལ་འཕགས་པ་བརྒྱད་པར་བཤད་པས་དེའི་རྗེས་སུ་འབྲང་ཟེར་བ་ནི། མདོ་ཀུན་་་་་
ལས་བཏུས་མིག་གིས་མ་མཐོང་བར་ཧམ་པའི་ཕོ་ཚོད་བྱས་སྨྲས་འདུག་པས། ལན་གདབ་་
དགོས་པའི་དགག་པར་མི་འདུག་ཀྱང་། འདི་ལྟ་བུའི་བསྙོན་གཏམ་ལ་ཡང་རྟོག་དཔྱོད་་་་
གང་ཡང་མི་གཏོང་བར། གཏམ་དེ་ཉིད་ཚད་མར་འཛིན་པའི་རྗེས་འབྲང་རྣམས་ལ་བཤད་
པར་བྱ་སྟེ། མདོ་ཀུན་ལས་བཏུས་སུ་དད་པའི་སྟོབས་བསྐྱེད་པ་ལ་འཇུག་པའི་ཕྱག་རྒྱའི་་་
མདོ་དྲངས་པ་ལས། འཇམ་དཔལ་རིགས་ཀྱི་བུ་འམ་རིགས་ཀྱི་བུ་མོ་གང་ལ་ལ་ཞིག་གིས་་་
འཇིག་རྟེན་གྱི་ཁམས་ཐམས་ཅད་ཀྱི་རྡུལ་ཕྲ་རབ་ཀྱི་རྡུལ་སྙེད་ཀྱི་སེམས་ཅན་རྣམས་ལ་་་་
བསྐལ་པ་གང་གཱའི་ཀླུང་གི་བྱེ་མ་སྙེད་དུ། ཉིན་རེ་བཞིན་ལྷའི་ཟས་རོ་སྣ་བརྒྱ་པ་དང་། ལྷའི་
གོས་སྦྱིན་པ་བྱིན་པ་བས། གང་གཞན་ཞིག་གི་སྟོན་པ་གཞན་ལ་མི་སྟོན་པའི་དགེ་བསྙེན་་་་
དགེ་བ་བཅུའི་ལམ་དང་ལྡན་པ་ཞིག་ལ། འདི་ནི་སངས་རྒྱས་བཅོམ་ལྡན་འདས་ཀྱི་བསླབ་
པ་ལ་སློབ་པ་ཡིན་ནོ་སྙམ་བསམས་ནས། ཉིན་གཅིག་ཟན་བྱིན་ན། འདི་ནི་དེ་བས་བསོད་
ནམས་གྲངས་མེད་པར་བསྐྱེད་དོ། །དེ་བཞིན་དུ་དགེ་སློང་དང༌། དད་པས་རྗེས་སུ་འབྲང་
བ་དང་། ཆོས་ཀྱི་རྗེས་སུ་འབྲང་བ་དང་། བརྒྱད་པ་དང༌། རྒྱུན་དུ་ཞུགས་པ་དང་། ལན་་་་་
གཅིག་ཕྱིར་འོང་བ་དང་། ཕྱིར་མི་འོང་བ་དང་། དགྲ་བཅོམ་པ་དང་། རང་སངས་རྒྱས་་་་་
དག་སྟེ། ཞེས་ཡུལ་སྔ་མ་སྔ་མ་སྔར་བཤད་པ་ལྟ་བུའི་གྲངས་ལ། བསྐལ་པ་གང་གཱའི་ཀླུང་གི་
བྱེ་མ་སྙེད་དུ་ཉི་མ་རེ་རེ་བཞིན། ལྷའི་ཟས་རོ་བརྒྱ་པ་དང༌། ལྷའི་གོས་སྦྱིན་པ་བས། ཡུལ་ཕྱི་
407



ལ་ཕྱི་མ་རེ་རེ་ལ་ཉིན་གཅིག་ཟན་བྱིན་ན། སྔ་མ་བས་བསོད་ནམས་ཆེས་གྲངས་མེད་བསྐྱེད་
པར་གསུངས་ལ། ཁྱོད་ཀྱིས་བཤད་པ་དེ་མདོ་ཀུན་ལས་བཏུས་ཀྱི་མགོ་མཇུག་གང་ན་་་་་
འདུག་སྟོན་ཅིག འོ་ན་མདོ་ཀུན་ལས་བཏུས་ཀྱི་དོན་དེ་ལྟར་ཡིན། བརྒྱད་པའི་གང་ཟག་ལ།
དད་པའི་རྗེས་འབྲང་དང་ཆོས་ཀྱི་རྗེས་འབྲང་གི་རྣམ་གཞག་མི་འཐད་དམ་སྙམ་ན། སྐྱོན་
མེད་དེ། བརྒྱད་པའི་གང་ཟག་ལ་རྗེས་འབྲང་གཉིས་ཀ་འཇོག་པར་མངོན་པ་མཛོད་ལས་་་
གསུངས་པ་ལྟར་སྐབས་འདིར་བཞེད་ལ། མདོ་ཀུན་ལས་བཏུས་སུ་བཤད་པའི་རྗེས་འབྲང་
གཉིས་པོ་ཚོགས་སྦྱོར་གྱི་གནས་སྐབས་ལ་དགོས་པ་ཡིན་ནོ། །དེ་ལྟར་ཡང་ཊཱིཀ་ཆེན་ལས། །
རྗེས་འབྲང་གཉིས་ནི་ཚོགས་སྦྱོར་གྱི་སྐབས་ཡིན་པར་གསལ་བའི་ཕྱིར། ཞེས་གསུངས། དེ་་་
ནི་རིང་དུ་སོང་བར་བློ་ཡང་ལྷག་པར་འགྱུར། ཞེས་པའི་སྐབས་སུ་ཁྱེད་ཀྱིས་རྗེ་ཙོང་ཁ་པའི་
བཞེད་པ་སྐྱོར་བ་ན། བཞི་པ་རྟོག་པས་བཏགས་པའི་འཆད་ཚུལ་དགག་པ་ནི། བོད་ཀྱི་དབུ་
མའི་དགོངས་པ་འགྲེལ་བར་རློམ་པ་ཁ་ཅིག སྔར་གྱི་ས་བཅུ་པའི་ལུང་དོན་འཆད་པ་ན།
རང་གི་ཡུལ་ཤེས་པའི་ཆེ་བ་ལ་གནས་པས་ཞེས་པ་ནི་བྱང་སེམས་རང་གི་ཡུལ་འགོག་པ་་་
ཡང་དག་པའི་མཐའི་ཤེས་པའི་ཆེ་བའོ། །ཞེས་དང་། འདི་ལ་དེ་ཁོ་ན་ཉིད་ཀྱི་རྟོགས་པའི་
སྟེང་ནས་ཁྱད་པར་གཞག་དགོས་པར་སྣང་ངོ་། །ཞེས་ཊིཀ་ཆེན་གྱི་ལུགས་བསྐྱར་ནས། དེ་
འགོག་པ་ན། དེ་ནི་ཁྱེད་ཀྱི་ལུགས་ལ་འགལ་ཏེ། ཆོས་ཐམས་ཅད་རང་བཞིན་མེད་པར་་་་་
རྟོགས་པ་ལས་གཞན་པའི་དེ་ཁོ་ན་ཉིད་ཀྱི་རྟོགས་པ་མེད་ལ། དེ་ལ་ནི་ཐེག་པ་ཆེ་ཆུང་ཁྱད་
པར་མེད་པར་ཁྱེད་ཀྱིས་ཁས་བླངས་པའི་ཕྱིར་རོ། །ཞེས་ཟེར་བ་བྱས་འདུག་པ། མ་གོ་བའི་
ལོག་རྟོག་ཡིན་ཏེ། དགག་བྱ་རང་བཞིན་གྱིས་གྲུབ་པ་བཀག་པ་ཙམ་ལས་ཕྲ་བའི་སྟོང་ཉིད་
མེད་ཀྱང་། སེམས་རང་བཞིན་མེད་པའི་སྟོང་ཉིད་དེ་སྤང་བྱ་གློ་བུར་གྱི་དྲི་མ་དང་བྲལ་་་
བའི་ཆ་ལ་སྟོང་ཉིད་དུ་འཇོག་ཚུལ་ཡང་རྗེས་ཞལ་གྱིས་བཞེས་པ་ཁྱོད་ཀྱིས་མ་གོ་བས་ལན།
དེས་ན་ཉན་རང་དགྲ་བཅོམ་དང་ས་བདུན་པ་བ་གཉིས་ཀ་སྟོང་ཉིད་ཕྲ་མོ་རྟོགས་པར་་་་་
མཚུངས་ཀྱང་། ཡུལ་སྟོང་ཉིད་ཁྱད་པར་ཞིག་ལ་སྙོམས་པར་འཇུག་ལྡང་བྱེད་ལུགས་ཁྱད་་
པར་བ་ཞིག་གི་སྒོ་ནས་ས་བདུན་པ་བ་ལྷག་པར་སྟོན་པ་ཡིན་ཏེ། དེ་ཡང་འདིའི་ཡུལ་གྱི་་་
408



འགོག་པ་ནི། ཤེས་རབ་གནས་པས་འགོག་པ་ཐོབ་པར་འགྱུར། །ཞེས་པའི་འགོག་པ་དེའོ། །
དེ་ནི་ས་ལྔ་པ་མན་ཆད་ཀྱི་སྤང་བྱ་མ་ལུས་པར་སྤངས་པས་ཁྱད་པར་དུ་བྱས་ཤིང་། ཤེར་
ཕྱིན་ལྷག་པར་སྟོབས་ཀྱིས་ཐོབ་པའི་དེ་བཞིན་ཉིད་དོ། །དེ་ལྟ་བུའི་འགོག་པ་དེ་ལས་དྲུག་
པའི་སྐབས་སུ་མངོན་སུམ་དུ་རྟོགས་ནས་འདྲིས་པར་བྱས་པས། ས་བདུན་པ་ཐོབ་ན་་་་་
འགོག་པ་དེ་ལ་བྱ་རྫོགས་ཀྱི་སྐད་ཅིག་མའི་ཐུང་མཐའ་རེ་རེ་ལ་མངོན་སུམ་དུ་འཇུག་ལྡང་
བྱེད་ནུས་པ་ཡིན་པས། དེའི་སྒོ་ནས་ཟིལ་གྱིས་གནོན་ཚུལ་བཤད་པ་ཡིན་ཏེ། གཞུང་རྩ་བར།
རིང་དུ་སོང་བའི་འདིར་ནི་སྐད་ཅིག་དང་། །སྐད་ཅིག་ལ་ནི་འགོག་པར་འཇུག་འགྱུར་ཞིང༌།།
ཞེས་དང་། དེའི་འགྲེལ་པར། ས་བདུན་པ་རིང་དུ་སོང་བ་འདིར་ནི་ས་དྲུག་པར་ཐོབ་པའི་
འགོག་པ་དེ་ལ་བྱང་ཆུབ་སེམས་དཔའ་སྐད་ཅིག་དང་སྐད་ཅིག་ལ་སྙོམས་པར་འཇུག་པར་
འགྱུར་ཏེ། ཞེས་གསུངས་ཤིང་། དེའི་ཤེས་བྱེད་དུ་ས་བཅུ་པའི་ལུང་དྲངས་སོ། །ཁྱོད་ཀྱིས་་་
རང་ལུགས་འཇོག་པ་ན་རང་གི་ཡུལ་ཤེས་པའི་ཆེ་བའི་དོན་ནི། ཐེག་ཆེན་རང་གི་ཐུན་མོང་
མིན་པའི་ཡུལ་སྤྲོས་པ་མཐའ་དག་བཀག་པའི་འགོག་པ་ཐོས་བསམ་གྱིས་ཤེས་པ་ཚོགས་་་
སྦྱོར་ནས་ཡོད། མངོན་སུམ་དུ་ཤེས་པ་ས་དང་པོ་ནས་ཡོད་ཀྱང༌། དེའི་ཆེ་བ་ནི་མཚན་་་་་
འཛིན་སླར་མི་སྐྱེ་བའི་ཆོས་ཅན་དུ་བྱེད་པའི་ནུས་པ་ཡིན་ལ། དེ་ས་བདུན་པ་ནས་ཐོབ་་་
པས་ཟིལ་གྱིས་གནོན་ཞེས་པའི་དོན་ནོ། །ཞེས་ཟེར་བ་ནི་བླུན་པོའི་ཚོད་འཇོག་ཧ་ཅང་ཐལ་
ཆེས་པ་ཡིན་ཏེ། འོ་ན་བྱང་སེམས་ས་དང་པོ་བས་ཉན་རང་དགྲ་བཅོམ་བློའི་སྟོབས་ཀྱིས་་་
ཟིལ་གྱིས་གནོན་ནུས་པར་ཐལ། བྱང་སེམས་དང་པོ་བས་སྤྲོས་པ་མཐའ་དག་བཀག་པའི་
སྟོང་ཉིད་དེ་མངོན་སུམ་དུ་རྟོགས། ཉན་རང་དགྲ་བཅོམ་པས་དེ་མངོན་སུམ་དུ་མ་རྟོགས་
པའི་ཕྱིར། འཁོར་གསུམ་མ་ཡིན་ནམ། ལར་ཁྱེད་དང་ཆེན་པོ་ཤཱཀ་མཆོག་པ་གཉིས་ཀས་་་
རང་བཞིན་མེད་པ་སྟོང་ཉིད་མཚན་ཉིད་པ་མ་ཡིན་པ་དང་། ཡོད་མིན་མེད་མིན་གྱི་མཐའ་
བཞི་སྤྲོས་བྲལ་འམ་ཞིག་སྟོང་ཉིད་མཚན་ཉིད་པ་ཡིན་ཅིང་། ཉན་རང་དགྲ་བཅོམ་པས་སྔ་
མ་དེ་མངོན་སུམ་དུ་རྟོགས་ཀྱང་། ཕྱི་མ་དེ་གཏན་ནས་མ་རྟོགས་པར་འདོད་པ་རང་རྟགས་
དཔྱིས་ཕྱིན་པ་བསྟན་པ་ཡིན་ཏེ། འཇུག་འགྲེལ་དུ་དངོས་པོ་རང་བཞིན་མེད་པར་ཡོངས་
409



སུ་ཤེས་པ་དང་བྲལ་བའི་ཕྱིར། ཞེས་སོགས་ཀྱི་དོན་ཕྱོགས་ཙམ་ཡང་མ་གོ་ཞིང་། འཇུག་་་
པའི་སྟོང་ཉིད་ཀྱི་རབ་དབྱེ་འཆད་པའི་གཞུང་ལ་མཛུབ་ཁྲིད་ཚར་གཅིག་ཙམ་ཡང་ཉན་མ་
མྱོང་བར་བློ་རྩིང་གི་ཧམ་ཚིག་ཁོ་ནར་སྣང་བའི་ཕྱིར། ཁྱེད་གཉིས་ལྟར་ན། མིག་ལ་སོགས་
པ་དྲག་པོ་ཡི། །རང་བཞིན་མེད་ཉིད་གང་ཡིན་པ། །དེ་ནི་ནང་སྟོང་ཉིད་དུ་འདོད་། །ཅེས་་
པའི་གཞུང་འདི་མཐའ་བཞི་དང་བྲལ་བའི་སྤྲོས་བྲལ་གྱི་སྟོང་ཉིད་དེ་འཆད་རྒྱུ་ཡིན་ནམ།
རང་བཞིན་མེད་པའི་སྟོང་ཉིད་དེ་འཆད་རྒྱུ་ཡིན། དང་པོ་ལྟར་ན། འོ་ན་གཞུང་འདི་གང་
ཟག་གི་བདག་མེད་དང་ཆོས་ཀྱི་བདག་མེད་ལ་སྟོང་ཉིད་དུ་བྱས་པའི་སྟོང་ཉིད་དེ་འཆད་
བྱེད་མ་ཡིན་པར་ཐལ། འདི་ནི་མཐའ་བཞི་དང་བྲལ་བའི་ཡོད་མིན་མེད་མིན་དེ་འཆད་་་
བྱེད་ཡིན་པའི་ཕྱིར། ཁྱབ་པ་ཁས། འདོད་ན། འཇུག་པ་ལས། བདག་མེད་འདི་ནི་འགྲོ་བ་་་
རྣམ་དགྲོལ་ཕྱིར། །ཆོས་དང་གང་ཟག་དབྱེ་བ་རྣམ་གཉིས་གསུངས། །དེ་ལྟར་སྟོན་པས་སླར་
ཡང་འདི་ཉིད་ནི། །གདུལ་བྱ་རྣམས་ལ་ཕྱེ་སྟེ་རྣམ་མང་གསུངས། །ཞེས་གང་ཟག་གི་བདག་
མེད་དང་ཆོས་ཀྱི་བདག་མེད་གཙོ་བོར་འཆད་བྱེད་ཀྱི་གཞུང་དུ་དཔལ་ལྡན་ཟླ་བས་བཤད་
པ་དེ་མི་འཐད་པར་ཐལ། འདོད་པའི་ཕྱིར། གཞན་ཡང་། སྟོང་ཉིད་ཀྱི་རབ་དབྱེ་འཆད་་་་
པའི་གཞུང་འདི་རྣམས་གོང་དུ་རང་བཞིན་མེད་པ་སྟོང་ཉིད་དུ་བཤད་པའི་གྲུབ་དོན་་་་་་
འཆད་བྱེད་ཀྱི་གཞུང་མ་ཡིན་པར་ཐལ། དེ་རྣམས་ཆོས་ཐམས་ཅད་རང་བཞིན་མེད་པ་་་་
སྟོང་ཉིད་དུ་འཆད་བྱེད་ཀྱི་གཞུང་མ་ཡིན་པའི་ཕྱིར། འདོད་ན། གོང་དུ་ཆོས་ཐམས་ཅད་
རང་བཞིན་མེད་པ་སྟོང་ཉིད་དུ་བཤད་པའི་གྲུབ་དོན་འཆད་བྱེད་ཀྱི་གཞུང་མེད་པར་ཐལ་
ལོ། །གཞན་ཡང་། ཁྱོད་ཀྱིས་ཉན་རང་གིས་སྟོང་ཉིད་མ་རྟོགས་པའི་སྒྲུབ་བྱེད་དུ། འཇུག་་་
འགྲེལ་ལས་བཤད་པའི་བསམ་གྱིས་མི་ཁྱབ་པའི་ཆོས་ཉིད་དེ་ནི། བསམ་མི་ཁྱབ་སོགས་་་་
ཁྱད་པར་གྱིས། ཞེས་པའི་སྐབས་ནས་བསྟན་པའི་ཆོས་ཉིད་ཡིན་ལ། དེ་རྟོགས་པའི་སྒོ་ནས་
ཐེག་དམན་ལས་ཁྱད་པར་དུ་འཕགས་པར། གང་གིས་ལམ་ནི་གཞན་དག་ལས། །ཁྱད་དུ་
འཕགས་པས་ཁྱད་པར་ལམ། །ཞེས་པས་བསྟན་ཟེར་བ་བྱས་འདུག་པ། མངོན་རྟོགས་རྒྱན་
གྱི་ཁྱད་མཚན་འཆད་པའི་གཞུང་འདི་རྣམས་རང་རྒྱུད་པའི་གྲུབ་མཐའ་གཙོ་བོར་འཆད་
410



བྱེད་ཡིན་ལ། དེ་ཐལ་འགྱུར་བའི་ལུགས་ལ་ཉན་རང་འཕགས་པས། བདེན་བཞིའི་ཆོས་་་་
ཉིད་བསམ་གྱིས་མི་ཁྱབ་པ་སོགས་ཐུགས་སུ་མ་ཆུད་པའི་སྒྲུབ་བྱེད་དུ་འདྲེན་པ་ནི། ཐལ་་
རང་གི་གྲུབ་མཐའི་རྣམ་དབྱེ་ལ་མཁས་པ་ཞིག་གོ། །
ཡང་ཊིཀ་ཆེན་དུ། དེས་ན་ལུགས་འདི་ལ་བདེན་འཛིན་ཤེས་སྒྲིབ་ཏུ་འཇོག་པའི་
ལུགས་ཀྱི་དེ་ལ་ཤེས་སྒྲིབ་ཆུང་འབྲིང་ཆེན་པོ་དགུར་བྱས་ནས། ས་གཉིས་པ་སོགས་སྒོམ་་་་
ལམ་དགུས་སྤོང་བའི་རྣམ་གཞག་ཁས་མི་ལེན་ཏེ། ད་དུང་འཆད་པར་འགྱུར་རོ། །ཞེས་་་་་
གསུངས་པ་ལ། ཁྱོད་ཀྱིས་འདི་ནི་མངོན་རྟོགས་རྒྱན་ལ་ཟུར་ཟ་བར་སྣང་ཡང་། བདེན་་་་་
འཛིན་ལ་དགུར་ཕྱེ་ནས་སྒོམ་ལམ་དགུས་སྤོང་བ་ནི་རྒྱན་གྱི་ལུགས་ཀྱང་མ་ཡིན་པས་་་་་་་
དགོངས་པ་མ་ལོན་ལ། ཤེས་སྒྲིབ་དགུར་ཕྱེ་ནས་སྒོམ་ལམ་དགུས་སྤོང་བ་ཁས་མི་ལེན་པ་ནི།
རང་གི་གྲུབ་མཐའ་ངན་པ་མི་འདོར་བར་རྒྱལ་ཚབ་བྱམས་པས་ཤེར་ཕྱིན་གྱི་སྦས་དོན་་་་་
དབུ་མར་འགྲེལ་པའི་ལུགས་འདོར་བར་སྣང་བས། སེམས་ཡོད་རྣམས་ཀྱིས་འདི་ལ་དཔྱོད་
ཅིག ཀྱེ་མ་ལྟ་བའི་སྙིགས་མ་འདི་ལྟ་བུར་གྱུར་སྣང་ངོ༌། །ཞེས་སྐུར་ཞུས་དང་བཅས་ཏེ་སྨྲས་
སོ། །ཁོ་བོ་ཅག་གི་ལུགས་ལ་ཐལ་རང་གཉིས་ཀྱི་ལྟ་བ་ལ་མཐོ་དམའི་ཁྱད་པར་ཡོད་པས།
སྤང་བྱ་སྒྲིབ་པ་ལ་ཡང་ཐལ་འགྱུར་བའི་ལུགས་ལ་བདེན་འཛིན་ཉོན་སྒྲིབ་དང་། རང་རྒྱུད་
པའི་ལུགས་ལ་བདེན་འཛིན་ཤེས་སྒྲིབ་ཏུ་འདོད་པའི་ཁྱད་པར་བྱུང་བ་ཡིན་ལ། དེས་ན། ས་
དགུ་ལ་ནི་ཆེན་པོ་ཡི། །ཞེས་སོགས་ཀྱི་སྐབས་སུ་བདེན་འཛིན་ལ་དགུར་ཕྱེ་ནས་ས་དགུས་་
སྤོང་བའི་རྣམ་གཞག་ཁས་ལེན། སྐབས་འདིར་ཤེས་སྒྲིབ་དགུར་ཕྱེ་ནས་དེས་དགུའི་སྤོང་་་
བའི་རྣམ་གཞག་ཁས་མི་ལེན་པ་ཡིན་ནོ། ། །དེ་ལ་ཁྱེད་ཀྱིས་རྩོད་ཡིག་ཏུ་བགྲོ་གླེང་འདི་་་་་
བཏང་སྟེ། མངོན་རྟོགས་རྒྱན་དུ། ས་དགུ་དང་སྒོམ་སྤངས་ཤེས་སྒྲིབ་དགུ་སྤང་གཉེན་དུ་་་
སྦྱར་བ་འདི་ཁས་མི་ལེན་ན། དེ་དྲང་དོན་ཡིན་པས་ཁས་མི་ལེན་པ་ཡིན་ནམ། རྒྱུ་མཚན་་་་
གཞན་གྱིས་ཡིན། དང་པོ་ལྟར་ན་སྐབས་དེ་ཉིད་དྲང་དོན་ཡིན་ནམ་མངོན་རྟོགས་རྒྱན་་་་་
རིལ་པོ་དྲང་དོན་ཡིན། །དང་པོ་ལྟར་ན། གསལ་བར་དབང་ཕྱུག་སྤྱོད་པ་ཡིན། །ཕྱི་མ་ལྟར་
ན། མགོན་པོ་བྱམས་པས་ཤེར་ཕྱིན་གྱི་སྦས་དོན་འགྲེལ་བའི་བསྟན་བཅོས་འཛམ་གླིང་གི་་
་ 411



རྒྱན་དེ་དྲང་དོན་དུ་བྱས་ནས། ཞེས་རང་རྒྱལ་སློབ་པ་རྣམས་ཀྱིས་རང་ལམ་དུ་གཟུགས་ཕྱི་
རོལ་དོན་དུ་འཛིན་པའི་རྟོག་པ་སྤོང་ནུས། ཤེས་པ་བདེན་པ་འཛིན་པའི་རྟོག་པ་སྤོང་ནུས།
ཤེས་པ་བདེན་པ་འཛིན་པའི་བདེན་འཛིན་མི་སྤོང་བར་བཤད་པ་དེ་དྲང་དོན་ཡིན་ནམ།
ངེས་དོན་ཡིན། དང་པོ་ལྟར་ན་དེ་ཀའི་ཐད་དེ་དྲང་དོན་ཡིན་ནམ། མངོན་རྟོགས་རྒྱན་རིལ་
པོ་དྲང་དོན་ཡིན། དང་པོ་ལྟར་ན་དེ་ཀའི་ཐད་དེ་དྲང་དོན་ཡིན་ནམ། མངོན་རྟོགས་རྒྱན་
རིལ་པོ་དྲང་དོན་ཡིན། དང་པོ་ལྟར་ན། གསལ་བར་དབང་ཕྱུག་སྤྱོད་པ་ཡིན། །ཞེས་པ་ཁྱེད་
རང་ལ་མཚུངས་སོ། །གཉིས་པ་ལྟར་ན་ཁྱེད་རང་གིས་ཇི་ལྟར་སྨྲས་པ་བཞིན། འཁོར་གསུམ།
གལ་ཏེ་ངེས་དོན་ཡིན་ནོ་ཞེ་ན། འོ་ན་ཕྱི་དོན་མེད་པར་ཐལ། གཟུང་དོན་རྟོག་པ་སྤོང་ཕྱིར་
དང༌། །ཞེས་སོགས་ངེས་དོན་སྒྲ་ཇི་བཞིན་པ་ཡིན་པའི་ཕྱིར། དེས་ན་བསྟན་བཅོས་དེའི་་་
ནང་ནས་གཞུང་གཅིག་དྲང་དོན་དུ་ཁས་བླངས་པ་ལ། གཞུང་དེ་ཉིད་དྲང་དོན་ཡིན་ནམ།
བསྟན་བཅོས་དེ་རིལ་པོ་དྲང་དོན་ཡིན། ཞེས་པའི་དྲི་བ་ནི། རིགས་པ་མི་ཤེས་པའི་རྣམ་་་
འགྱུར་ཡིན་ཏེ། དཔེར་ན་རྣམ་འགྲེལ་དུ། འབྱུང་སེམས་ཐ་དད་ཉིད་ཕྱིར་རོ། །ཞེས་པ་ལྟ་བུ་
དྲང་དོན་དང་། ཇི་ལྟ་ཇི་ལྟར་དོན་བསམས་པ། །ཞེས་སོགས་སེམས་ཙམ་པ་རང་ལུགས་ཀྱི་
ལྟ་བ་སྟོན་པས་ངེས་དོན་དུ་འདོད་མོད། ཁྱོད་ལྟར་ན་དཔལ་ལྡན་ཆོས་གྲགས་ལ། སྐབས་དེ་
ཉིད་དྲང་དོན་མིན་ནམ། བསྟན་བཅོས་རྣམ་འགྲེལ་པོ་དྲང་དོན་ཡིན་ཞེས་དྲིས་ནས་དགག་
དགོས་པས་ཆོས་རྗེ་ས་པཎ་གྱིས། སྡོམ་གསུམ་རབ་དབྱེ་ལས། ཆོས་ཀྱི་གྲགས་པའི་གཞུང་་་
བཟུང་ནས། །བདག་ཉིད་ཆེན་པོའི་རིགས་པ་འགོག །ནགས་ན་གནས་པའི་སྤྲེའུ་རྣམས། །
ལྗོན་པའི་ཤིང་ལ་མི་གཙང་འདོར། །ཞེས་གསུངས་པ་ནི་ཁྱེད་ལུང་བསྟན་པ་ཡིན་ནོ། །དེ་་་
དོན་ལ་སྦྱར་ན། སངས་རྒྱས་བསྟན་ལ་ཞུགས་རློམ་ནས། །མཁས་པའི་གཞུང་ལུགས་མཐའ་
དག་འགོག །སངས་རྒྱས་བསྟན་པའི་ལྗོན་ཤིང་ལ། །ལོག་བཤད་མི་གཙང་མ་ལུས་འདོར། །
ཞེས་སྦྱར་བར་བྱའོ། །འོ་ན་མངོན་རྟོཊ་རྒྱན་རིལ་པོ་དྲང་དོན་ཡིན་ནམ། ངེས་དོན་ཡིན་ཞེ་
ན། སྤྱིར་མངོན་རྟོགས་རྒྱན་གྱི་ནང་ན་ཐལ་རང་གི་གཞུང་དུ་མ་ཡོད་ཀྱང་། མངོན་རྟོཊ་་་་
རྒྱན་གྱིས་ཡུམ་རྒྱས་འབྲིང་བསྡུས་གསུམ་གྱིས་བསྟན་པའི་སྟོང་ཉིད་ཕྲ་མོ་དེ་རིགས་ཀྱི་་་་་
412 །



སྐབས་སུ་གཏན་ལ་འབེབས་པའི་ངེས་དོན་གྱི་བསྟན་བཅོས་སུ་འཇོག་ནུས་པ་ཙམ་ཡིན་
ཀྱང་། ཡུམ་རྒྱས་འབྲིང་བསྡུས་གསུམ་གྱི་སྦས་དོན་མངོན་རྟོཊ་ཀྱི་རིམ་པ་གཙོ་བོར་འགྲེལ་
བའི་དྲང་དོན་གྱི་བསྟན་བཅོས་སུ་འཇོག་པ་ཡིན་ནོ། ། ད་
སྟོན་པ་མཆོག་དང་དེ་སྲས་མཁྱེན་པའི་གཏེར། །མཐའ་བྲལ་དོན་གཟིགས་ཀླུ་་་་
སྒྲུབ་ཟླ་བའི་ཞབས། །རྒྱལ་དང་རྒྱལ་སྲས་འཕགས་པ་ཡབ་སྲས་ཀྱི། །དགོངས་དོན་མཐར་་
ཐུག་མཐའ་བྲལ་དབུ་མའི་ལམ། །ཕྱོཊ་འདིར་རྒྱས་མཛད་འཇམ་དབྱངས་ཙོང་ཁ་པ། །སྲས་
དང་བཅས་ལ་སྙིང་ནས་གུས་པས་འདུད། །ཐུབ་དབང་ཆོས་ཀྱི་རིན་ཆེན་འབྱུང་ཁུངས་ནས།།
ཟབ་ལམ་དབང་གི་རྒྱལ་པོ་རབ་བླངས་ཏེ། །ཐུབ་བསྟན་རྒྱལ་མཚན་རྩེ་ལ་རབ་བཀོད་ནས།།
ཐར་བའི་ལམ་བཟང་འདོད་རྒུར་སྩོལ་དེར་འདུད། །ཐུབ་དབང་དགོངས་ཟབ་མཐར་ཐུག་
ཀུན་གསལ་མ། །བློ་བཟང་ལེགས་བཤད་ནམ་མཁའི་ནོར་བུ་ཡིས། །གསལ་བར་བྱས་ཚེ་ཐུབ་
བསྟན་ནོར་འཛིན་མ། །ཕན་བདེའི་འོད་སྟོང་ཟེར་གྱིས་ཁེངས་པ་ན། །ནག་ཕྱོགས་རླུང་ཤུཊ་
དྲག་པོས་ཡིད་བསྐྱོད་དེ། །ཕྲག་དོག་རླབས་ཀྱི་འཕྲེང་བ་ཆེས་གཡོ་བའི། །མཁས་རློམ་ཆུ་་་
གཏེར་དུ་མས་ཟབ་མོའི་ལམ། །སྒྲིབ་བྱེད་ཉེས་བཤད་ཆུ་འཛིན་འཁྲིགས་པ་དག །དེ་ཚེ་་་་
བདག་གི་ཡོངས་འཛིན་དམ་པ་ཡིས། །ལུང་རིགས་མགྱོགས་འགྲོ་དྲེག་པོས་འགོག་བྱེད་པའི། །
རབ་བྱེད་རྣམ་གཉིས་བརྩམས་པའི་འཕྲོ་ཉིད་ནི། །བདག་གི་བགོ་སྐལ་ཉིད་དུ་གནང་བ་ན།།
ལུང་དང་རིགས་པས་བརྒྱན་ཏེ་བཤད་པར་བྱ། །ངེས་དོན་མཐར་ཐུག་སྟོན་པའི་བསྟན་་་་་་
བཅོས་དང་། །གཟུར་གནས་མཁས་པའི་ཚོགས་རྣམས་དབང་པོར་གསོལ། །རྗེ་བཙུན་་་་་
ཐམས་ཅད་མཁྱེན་པ་ཙོང་ཁ་པ་ཆེན་པོས། འཕགས་པ་ཡབ་སྲས་ཀྱི་ལུགས་བཟང་གསལ་་
བར་ཕྱེས་ནས། སྐལ་བཟང་མང་པོ་ཐར་བའི་ལམ་ལ་བཀོད་པ་ན། གོ་ཤཱཀ་གཉིས་ཕྲག་དོག་
སྐྱེས་ཏེ། དགག་པའི་བསྟན་བཅོས་མང་དུ་བྲིས་འདུག་པ་ལ། བདག་གི་བླ་མ་དམ་པ་རྗེ་་་
བཙུན་ཆོས་ཀྱི་རྒྱལ་མཚན་གྱིས། ཤཱཀ་ལན་རྫོགས་པར་མཛད་ནས། གོ་ལན་གྱི་འཕྲོ་ལུས་་་
འདུག་པ། བདག་གིས་མདོར་བསྡུས་ཙམ་ཞིག་བརྗོད་པར་བྱ་སྟེ། དེ་ཡང་གོ་བོས་དཀའ་་་
འགྲེལ་དུ། ཡང་ས་བདུན་པའི་གནས་སྐབས་སུ་འཆད་པ་ལྟར་སེམས་ཀྱི་སྐད་ཅིག་རེ་རེ་ལ་
413



འགོག་པ་ཡང་དག་པའི་མཐའ་ལ་འཇུག་ལྡང་བྱེད་པ་འདི་ནས་ནུས་ལ་ས་འོག་མར་མི་་་
ནུས་པར་གསུངས་པ་ཡིན་ནོ་ཞེས་བདག་གི་བླ་མ་དམ་པ་གསུང་བ་ལྟར་ལེགས་ཏེ། མོས་་་
སྤྱོད་དུ་སེམས་དང་དེ་ཁོ་ན་ཉིད་གཉིས་རོ་གཅིག་ཏུ་མ་སོང་བའི་སྟོང་ཉིད་ཀྱི་ཏིང་ངེ་་་་
འཛིན་ལ་དུས་ཐུང་ངུར་འཇུག་ལྡང་བྱེད་པར་མི་དགའ་ཡང་། སེམས་དང་དེ་ཁོ་ན་ཉིད་་་་
གཉིས་ཆུ་ལ་ཆུ་བཞག་པ་ལྟར་སོང་བའི་འཕགས་པའི་སྐབས་སུ་འཇུག་ལྡང་གི་ཚུལ་དེ་་་་
ཤིན་ཏུ་དཀའ་བའི་ཕྱིར་རོ། །ཞེས་བྲིས་པ་ནི་ཕྱིན་ཅི་ལོག་སྟེ། འོ་ན་སངས་རྒྱས་ཀྱི་སར་དེ་
ཁོ་ན་ཉིད་ལ་འཇུག་ལྡང་གཏན་མི་ནུས་པར་འགྱུར་ཏེ། སེམས་དང་དེ་ཁོ་ན་ཉིད་གཉིས་རོ་
གཅིག་ཏུ་མ་སོང་བའི་སྐབས་ལས། སོང་བའི་སྐབས་དེ་ཁོ་ན་ཉིད་ལ་འཇུག་ལྡང་ཤིན་ཏུ་་་
དཀའ་བའི་ཕྱིར་རོ། །ཞེས་བྲིས་པ་ནི་འབྲེལ་མེད་ཀྱི་དགག་པ་སྟེ། ཊཱིཀ་ཆེན་དུ་དེ་ལྟར་་་་་
གསུངས་པའི་དོན་ནི། སེམས་དང་དེ་ཁོ་ན་ཉིད་རོ་གཅིག་ཏུ་མ་སོང་བའི་ཏིང་ངེ་འཛིན་ཏེ་
སྟོང་ཉིད་དོན་སྤྱིའི་ཚུལ་གྱིས་རྟོགས་པ་ནི་མོས་སྤྱོད་ཀྱི་ཚེ་ཡོད་ཅིང་། སེམས་དང་དེ་ཁོ་ན་
ཉིད་ཆུ་ལ་ཆུ་བཞག་པ་བཞིན་དུ་རོ་གཅིག་ཏུ་སོང་བའི་ཏིང་ངེ་འཛིན་ནི་དེ་ཁོ་ན་ཉིད་ལ་
གཉིས་སྣང་ནུབ་པ་འཕགས་པའི་ཚེ་ཡོད་ལ། སྤྱིར་སྟོང་ཉིད་དོན་སྤྱིའི་ཚུལ་གྱིས་རྟོགས་་་་
པའི་ཏིང་ངེ་འཛིན་ལ་དུས་ཐུང་ངུར་འཇུག་ལྡང་བྱེད་སླ་ཞིང་། སྟོང་འདི་ལ་གཉིས་སྣང་་་
ནུབ་པའི་ཏིང་ངེ་འཛིན་ལ་དུས་ཐུང་དུར་འཇུག་ལྡང་བྱེད་པ་དཀའ་ཞེས་པའི་དོན་ཡིན་་
པའི་ཕྱིར། རྟགས་གཉིས་ཀ་གྲུབ་སྟེ། སྟོང་ཉིད་དོན་སྤྱིའི་ཚུལ་གྱིས་རྟོཊ་པའི་ཏིང་ངེ་འཛིན་
ལ་དུས་ཐུང་ངུར་འཇུག་ལྡང་བྱེད་ནུས་པའི་སོ་སྐྱེ་ཡོད། སྟོང་ཉིད་མངོན་སུམ་རྟོཊ་པའི་
ཏིང་ངེ་འཛིན་ལ་དུས་ཐུང་དུར་འཇུག་ལྡང་བྱེད་ནུས་པའི་སོ་སྐྱེ་མེད་པའི་ཕྱིར། ཡང་དེའི་
མཇུག་ཐོཊ་སུ། ཉན་རང་དགྲ་བཅོམ་མོས་སྤྱོད་ཀྱི་སྐབས་སུ་བློའི་སྟོབས་ཀྱིས་ཟིལ་གྱིས་་་་
གནོན་ནུས་ཞེས་པ་ནས། ཚུལ་བཞིན་དུ་སྨྲ་བ་ལ་གནས་པར་གྱིས་ཤིག ཅེས་པའི་བར་གྱི་་
བབ་ཅོལ་གྱི་ཚིག་མང་དུ་བྲིས་འདུག་པ་རྣམས་ནི་གོང་འོག་གི་ལན་བཤད་པ་རྣམས་ཀྱིས་
ཁེགས་པར་འགྱུར་བས་མ་བྲིས་སོ། །ཡང་དེའི་མཇུག་ཐོཊ་སུ། ཊཱིཀ་ཆེན་གྱི་ལུང་དེ་ཁོ་ན་་་
ཉིད་ཀྱི་ལྟ་བ་མ་རྙེད་ཀྱང་། ཞེས་སོགས་བཀོད་ནས། དེ་ལ་དགག་པ་བརྗོད་ན། དེ་ཁོ་ན་་་



ཉིད་མ་རྟོགས་ཀྱང་མི་རྟག་སོགས་བཅུ་དྲུག་རྟོགས་པའི་བློ་དེས་གང་ཟག་གི་བདག་མེད་་
རྟོགས་ཀྱང་གང་ཟག་གི་བདག་མེད་མཚན་ཉིད་ཚང་བ་མ་རྟོགས་པའི་ཁྱད་པར་དེ་མངོན་
པའི་ལུགས་ཡིན་ནམ། དབུ་མ་ཐལ་འགྱུར་བའི་ལུགས་ཡིན། དང་པོ་ལྟར་ན་མི་འཐད་དེ།
ལུགས་དེ་ལ་དེ་ལས་གཞན་པའི་གང་ཟག་གི་བདག་མེད་རྟོགས་པར་བྱར་མེད་པའི་ཕྱིར། །
ཕྱི་མ་ཁས་ལེན་པར་སྣང་ཡང་། དེ་ནི་གནད་གཏན་མ་ཟིན་པ་སྟེ། ལུགས་དེ་ལ་གང་ཟག་་
བདེན་མེད་དུ་མ་རྟོགས་པར་གང་ཟག་གི་བདག་མེད་རྟོགས་པ་ཙམ་ཡང་གཞག་ཏུ་མི་་་་
རུང་བའི་ཕྱིར་ཏེ། གང་ཟག་བདེན་མེད་དུ་མ་རྟོགས་པར་ཕྱི་རོལ་བས་བཏགས་པའི་རྟག་
གཅིག་རང་དབང་ཅན་གྱི་བདག་མེད་པར་མཐོང་བ་ཙམ་གྱིས་གང་ཟག་གི་བདག་མེད་་་་
རྟོགས་པར་འཇོག་པར། གཞུང་འདིར་དགག་པ་ཡང་ཡང་མཛད་པའི་ཕྱིར་རོ། །ལུགས་་་་
འདི་ལ་དེ་ཁོ་ན་ཉིད་མ་མཐོང་བར་མི་རྟག་སོགས་བཅུ་དྲུག་མངོན་སུམ་དུ་རྟོགས་པ་ཡང་
མི་སྲིད་དེ། དེ་མངོན་སུམ་དུ་རྟོགས་པ་ལ་འགོག་བདེན་དང་ལམ་བདེན་གྱི་མཚན་ཉིད་་་་་
བརྒྱད་པོ་མངོན་སུམ་དུ་རྟོགས་དགོས། དེ་མངོན་སུམ་དུ་རྟོགས་པ་ལ་འགོག་བདེན་དང་་
ལམ་བདེན་མངོན་སུམ་དུ་རྟོགས་དགོས་པའི་ཕྱིར་ཏེ། འགོག་བདེན་མངོན་སུམ་དུ་རྟོགས་
ན་དོན་དམ་བདེན་པ་མངོན་སུམ་དུ་རྟོགས་དགོས་པའི་ཕྱིར། ཞེས་བྲིས་འདུག་པའི་ཐལ་་
འགྱུར་དང་པོ་མི་འཐད་དེ། ཊཱིཀ་ཆེན་ལས། དེ་ཁོ་ན་ཉིད་མ་རྟོགས་ཀྱང་མི་རྟག་སོགས་་་་
བཅུ་དྲུག་གཏན་ལ་ཕེབས་པ་དང་། ཞེས་པའི་མི་རྟག་སོགས་བཅུ་དྲུག་ནི། མངོན་པ་གོང་
འོག་གཉིས་ནས་བཤད་པའི་རིགས་པའི་མི་རྟག་སོགས་བཅུ་དྲུག་ཡིན་པ་ཁྱོད་རང་གིས་་་
དྲངས་པའི་ཊཱིཀ་ཆེན་འདི་ཉིད་དུ་གསལ་བའི་ཕྱིར་ཏེ། འདིའི་སྐབས་ཀྱི་གང་ཟག་གི་་་་
བདག་མེད་དེ་རིགས་པའི་གང་ཟག་གི་བདག་མེད་ལ་འདི་ཉིད་དུ་བཤད་པའི་ཕྱིར་ཏེ།
ཊཱིཀ་ཆེན་ལས། གོམས་པ་ལས་གང་ཟག་གི་བདག་མེད་རགས་པ་མངོན་སུམ་དུ་མཐོང་བ་
དང་ཞེས་དང་། འདིའི་མཇུག་ཏུ་སྔར་བཤད་པའི་གང་ཟག་གི་བདག་མེད་རགས་པ་་་་་
རྟོགས་པའི་ལམ་ལ་གོམས་པར་བྱས་པས་སྤོང་ནུས་སོ། །ཞེས་གསུངས་པའི་ཕྱིར། ཐལ་་་་་
འགྱུར་གཉིས་པའང་འདིས་ཁེགས་པར་འགྱུར་རོ། །ཡང་ཁྱེད་ཀྱིས། དེས་ན་མི་རྟག་སོགས་
415



བཅུ་དྲུག་མངོན་སུམ་དུ་རྟོགས་པ་ལ་མཐོང་ལམ་ཐོབ་དགོས་པར་བཞེད་པ་ནི་གྲུབ་མཐའ་
སྨྲ་བ་བཞི་ཀ་མཐུན་ལ། ཞེས་སོགས་འབྲེལ་མེད་མང་དུ་བྲིས་འདུག་པ་རྣམས་ནི། ཐལ་་་་
འགྱུར་ལྟར་སྣང་འགའ་ཞིག་ཡིན་ཏེ། ཊཱིཀ་ཆེན་ལས་ཀྱང་མཐོང་ལམ་མ་ཐོབ་པར་མི་རྟག་
སོགས་བཅུ་དྲུག་མངོན་སུམ་དུ་རྟོགས་པར་མ་གསུངས་ཤིང༌། ཁྱེད་རང་ཡང་མི་འདོད་་་་
པའི་ཕྱིར། དེའི་མཇུག་ཏུ་ཁྱེད་ཀྱིས། དེས་ན་གང་ཟག་གི་བདག་མེད་ལ་ཕྲ་རགས་གཉིས་སུ་
ཕྱེ་བ་དང་། མཚན་ཉིད་རྫོགས་མ་རྫོགས་གཉིས་སུ་ཕྱེ་བ་ནི། རང་གར་རྟོགས་པས་བཏགས་
པ་ཁོ་ན་སྟེ། དངོས་སྨྲ་བས་ཕུང་པོའི་ངོ་བོར་གྱུར་བའི་བདག་དང༌། དེ་ལས་དོན་གཞན་་་་
པའི་བདག་མེད་པར་རྟོགས་པས་གང་ཟག་གི་བདག་མེད་རྟོགས་པར་འདོད་པ་དེ་ནི་དབུ་
མ་ཐལ་འགྱུར་པས་ཁས་མི་ལེན་པའི་ཚུལ་མ་ཤེས་པར་དེ་རང་ལུགས་ཀྱི་བདག་མེད་་་་་་
རགས་པ་རྟོགས་ཚུལ་དུ་བྱས་འདུག་པའི་ཕྱིར་རོ། །ལམ་དེས་མངོན་པ་ནས་བཤད་པའི་་་་
དམིགས་རྣམ་ཅན་གྱི་ཉོན་མོངས་མངོན་གྱུར་སོང༌། ལུགས་འདིའི་བདེན་འཛིན་ཉོན་་་་་
མོངས་ཅན་གྱི་མ་རིག་པར་བཤད་པ་དང་། དེའི་དབང་དུ་བྱས་པའི་ལྟ་མིན་གྱི་ཉོན་མོངས་
རྣམས་ནི་མངོན་གྱུར་ཡང་སྤོང་མི་ནུས་ཞེས་པ་ཡང་། གྲུབ་མཐའི་འདོད་ཚུལ་དང་། དོན་
གྱི་གནས་ཚུལ་མ་ཕྱེད་པའི་གཏམ་དུ་སྣང་སྟེ། མངོན་པའི་ལུགས་ལ་དེ་ནས་བཤད་པའི་་་་
དམིགས་རྣམ་ཅན་གྱི་ཉོན་མོངས་ལས་གཞན་པའི་ཉོན་མོངས་མི་འདོད་ལུགས་འདི་ལ་་་་
ཉོན་མོངས་ཅན་གྱི་མ་རིག་པ་དང་། དེའི་དབང་དུ་བྱས་པའི་ལྟ་བ་དང་ལྟ་མིན་གྱི་ཉོན་་་་
མོངས་ལས་གཞན་པའི་ཉོན་མོངས་མི་བཞེད་པའི་ཕྱིར་ཏེ། བཞི་བརྒྱ་པ་ལས། ལུས་ལ་ལུས་
དབང་ཇི་བཞིན་དུ། །གཏི་མུག་ཀུན་ལ་གནས་གྱུར་ཏེ། །དེའི་ཕྱིར་ཉོན་མོངས་ཐམས་ཅད་ནི། །
གཏི་མུག་བཅོམ་པས་བཅོམ་པར་འགྱུར། །ཞེས་གསུངས་པས་སོ། །མངོན་པ་ནས་བཤད་་་
པའི་ཉོན་མོངས་གཉིས་ཐ་དད་དུ་ཡོད་ན། གང་ཟག་གཅིག་གི་རྒྱུད་ལ་ཐ་དད་དུ་ཡོད་པ་་
ཡིན་ནམ། གང་ཟག་སོ་སོ་ལ་སོ་སོར་ཡོད་པ་ཡིན་ཞེས་དྲིས་ན་བློ་གཟུ་བོས་ཅི་སྨྲ། འཇོག་་
ཚུལ་འདི་ལ་བལྟས་ན་དེང་སང་གི་དགེ་བཤེས་རྟོག་དཔྱོད་ཆུག་པ་ཞེས་པ་གཅིག་གི་་་་་་
ཐུགས་རབ་ཀྱང་མེད་པ་འདྲའོ། །དེས་ན་དེ་ཁོ་ན་ཉིད་མ་རྟོགས་ཀྱང་མི་རྟག་སོགས་བཅུ་་
416



དྲུག་རྟོགས་པ་ལུགས་འདི་ལ་གཏན་ནས་མི་སྲིད་པས། གང་ཟག་དེ་སྤྱོད་འཇུག་གི་གཞུང་
དང་སྦྱར་ནས་འཆད་པ་ནི་གཞུང་ལུགས་ཚད་ལྡན་གྱི་ཞབས་འདྲེན་པའོ། །གཞུང་འདིའི་་
སྲེད་འདི་ཉོན་མོངས་ཅན་མིན་ཡང་། །ཀུན་རྨོངས་བཞིན་དུ་ཅི་སྟེ་མེད། །ཅེས་པ་དང་ཡང་
འགལ་ཏེ། དེའི་རྒྱུད་ཀྱི་སྲེད་པ་དེ་ཉོན་མོངས་ཅན་གྱི་སྲེད་པར་ཁས་བླངས་པའི་ཕྱིར་རོ། །
གལ་ཏེ་མངོན་པ་ནས་བཤད་པའི་ཉོན་མོངས་ཅན་གྱི་སྲེད་པ་མ་ཡིན་ཞེས་པའི་དོན་དུ་་་
འཆད་ན་ཡང་དེའི་ཁྱད་པར་བཀག་ཟིན་ཏོ། །ཡང་། དེས་ན་གང་ཟག་རང་རྐྱ་ཐུབ་པའི་་་
རྫས་ཡོད་དུ་འཛིན་པའི་བདེན་འཛིན་གྱིས་དྲངས་པའི་སྲེད་པ་མངོན་གྱུར་བ་རེ་ཞིག་་་་་་
སྤངས་ཀྱང་། གང་ཟག་ངོ་བོ་ཉིད་ཀྱིས་གྲུབ་པའི་འཇིག་ལྟས་དྲངས་པའི་སྲེད་པ་ཅི་སྟེ་མེད་
ཅེས་པ་ལ་འཆད་པ་ཡང་མི་འཐད་དེ། བདེན་འཛིན་སྔ་ཕྱི་གཉིས་ལ་ཁྱད་པར་མི་སྣང་བའི་
ཕྱིར་དང་། སྲེད་པ་ཕྱི་མ་ཉོན་མོངས་ཅན་མ་ཡིན་པར་ཐལ་བའི་ཕྱིར་རོ། །དེས་ན་སྤྱོད་་་་
འཇུག་གི་གཞུང་གི་དགོངས་པ་ནི། རྒྱུད་བླ་ལས་གསུངས་པ་ལྟར། ཉན་རང་དགྲ་བཅོམ་་་
གྱིས་ལས་དང་ཉོན་མོངས་པའི་དབང་གིས་བྱུང་བའི་སྐྱེ་རྒ་ན་འཆི་སྤངས་ཀྱང་། ཐེག་ཆེན་
གྱི་མདོ་ལས་བཤད་པའི་མཚན་མེད་མཐའ་དག་མ་རྟོགས་པས་མ་རིག་བག་ཆགས་ཀྱི་ས་་
དང༌། ཟག་མེད་ཀྱི་ལས་ལས་བྱུང་བའི་སྐྱེ་རྒ་ན་འཆི་མ་སྤངས་ཤིང་། མཐར་ཐུག་གི་མྱང་
འདས་ཀྱང་མ་ཐོབ་ཅེས་པའི་དོན་ཡིན་ཏེ། ཉན་ཐོས་ཀྱི་སྡེ་སྣོད་ཉིད་ལས། མཐར་ཐུག་གི་
ཐེག་པ་གསུམ་ག་ཐོབ་པ་ཡིན་གྱི་ཐེག་པ་ཆེན་པོ་བཀའ་མ་ཡིན་པར་འདོད་པ་བཀག་ནས་
ཐེག་ཆེན་བཀར་བསྒྲུབ་པའི་སྐབས་ཡིན་པའི་ཕྱིར་རོ། །ཀྱེ་སྐལ་ལྡན་དག་ལེགས་བཤད་་་་
དང་ཉེས་བཤད་ཀྱི་བླང་དོར་ཤེས་པར་གྱིས་ཤིག ཁོ་བོ་ལ་གང་ཟག་རིས་སུ་བཅད་པའི་་་་
ཕྱོགས་ལྷུང་ཡོད་པ་མིན་གྱི་ཐར་པ་འདོད་ཀྱང་སྐལ་བ་དམན་པ་དག་ལ་སྙིང་བརྩེ་བས་་་
བཤད་པ་ཡིན་ནོ། །ཞེས་བྲིས་འདུག་པ་འདི་རྣམས་ནི་རང་གིས་རང་མཚང་སྟོན་པར་བྱེད་
ཅིང་སྐྱེས་བུ་དམ་པ་རྣམས་སྨོད་པའི་ལས་ངན་གསོག་པའི་གཏམ་དུ་འདུག་པས། དེ་ལ་དེ་
འཇལ་བྱས་ན་སྡིག་ཆེ་བ་ལས་མི་འདུག སྐབས་སུ་གང་བབ་ཅིག་བརྗོད་ན། གང་ཟག་གི་་
བདག་མེད་ལ་ཕྲ་རགས་དང་། མཚན་ཉིད་རྫོགས་མ་རྫོགས་གཉིས་སུ་ཕྱེ་བ་ནི་རང་གར་་་
417



རྟོག་པས་བཏགས་པ་ཁོ་ན་སྟེ། ཞེས་པ་ནི་ཟེར་རྒྱུས་ཕོངས་པའི་དགག་པ་ཡིན་ཏེ། གང་་་་
ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པའི་བདག་མེད་རགས་པ་དང་། གང་ཟག་རང་
བཞིན་གྱིས་མེད་པ་གང་ཟག་གི་བདག་མེད་ཕྲ་མོར་འཇོག་པ་ནི་དེ་གཉིས་ལ་རྟོགས་་་་་
དཀའ་སླའི་ཁྱད་པར་ཡོད་པས། རགས་པ་དང་ཕྲ་བར་བཞག་པ་ཡིན་པའི་ཕྱིར། དཔེར་ན།
ཕ་རོལ་ཏུ་ཕྱིན་པ་དྲུག་སྔ་མ་སྔ་མ་ཉམས་སུ་ལེན་སླ་ཞིང་། ཕྱི་མ་ཕྱི་མ་ཉམས་སུ་ལེན་་་་་་
དཀའ་བས་ཕྲ་རགས་ཀྱི་ཁྱད་པར་དང་། བརྡ་ལས་བྱུང་བའི་སྐྱབས་འགྲོ་ལས་ཆོས་ཉིད་་་་
ཀྱིས་ཐོབ་པའི་སྐྱབས་འགྲོ་ཐོབ་དཀའ་བས་རགས་པ་དང་ཕྲ་བར་བཞག་པ་དང་། ཀུན་་་་་
རྫོབ་སེམས་བསྐྱེད་ལས་དོན་དམ་སེམས་བསྐྱེད་ཐོབ་དཀའ་བས་དེ་གཉིས་གོ་རིམ་བཞིན་
དུ་རགས་པ་དང་ཕྲ་བར་བཞག་པ་བཞིན་ནོ། །དེ་ལྟར་ཡིན་ཏེ། མདོ་སྡེ་ནས་ཕྱིན་དྲུག་གི་གོ་
རིམ་སྟོན་པ་ན། སྔ་མ་ལ་བརྟེན་ཕྱི་མ་སྐྱེ། །དམན་དང་མཆོག་ཏུ་གནས་ཕྱིར་དང་། །རགས་
པ་དང་ནི་ཕྲ་བའི་ཕྱིར། །ཞེས་དང་། སྐྱབས་འགྲོའི་སྐབས་སུ། བརྡ་དང་ཆོས་ཉིད་ཐོབ་པ་
བློ་ལྡན་རྣམས་ཀྱི་སྐྱབས་འགྲོ་འདི་མཆོག་ཡིན། ཞེས་གསུངས་པའི་ཕྱིར་དང་། གང་ཟག་གི་
བདག་མེད་མཚན་ཉིད་རྫོགས་མ་རྫོགས། ཞེས་པ་ཡང་། གཞི་གང་ཟག་གི་སྟེང་དུ་དགག་བྱ་
རང་བཞིན་གྱིས་གྲུབ་པ་བཀག་པའི་བདག་མེད་ནི། དགག་བྱ་མཐའ་དག་ཁེགས་ཤིང་་་་་
དམིགས་ནས་བསྒོམས་པས་སྒྲིབ་པ་མཐའ་དག་རྫོགས་པར་སྤོང་ནུས་པས། གང་ཟག་གི་་་
བདག་མེད་མཚན་ཉིད་རྫོགས་པ་ཡིན་ལ། གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་
པ་ནི་རང་རྒྱུད་པ་མན་ཆད་ཀྱིས་གང་ཟག་གི་བདག་མེད་ཕྲ་མོར་འདོད་ཀྱང་། དགག་བྱ་
རང་བཞིན་གྱིས་གྲུབ་པ་བཀག་པའི་བདག་མེད་ཕྲ་མོ་མིན་པས། བདག་མེད་མཚན་ཉིད་
མ་རྫོགས་པ་བཞག་པའི་ཕྱིར། དགག་བྱ་དང་དགོས་པ་རྫོགས་མ་རྫོགས་ཀྱི་སྒོ་ནས་མཚན་
ཉིད་རྫོགས་མ་རྫོགས་སུ་འཇོག་པ་ནི་གཞུང་ཚད་ལྡན་དུ་མ་ནས་གསུངས་ཏེ། ཀུན་ལས་་་་
བཏུས་སུ། ཚུལ་གསུམ་སོ་སོའི་མཚན་ཉིད་ཀྱི་ཟུར་དུ། ཡོད་པ་དང་མེད་པ་ཉིད་དང་། ངེས་
པ་ལ་སོགས་པ་གསུངས་པ་དང་། བསྒྲུབ་བྱ་ཡང་དག་གི་མཚན་ཉིད་ལ། ངོ་བོ་ལ་སོགས་་་
པའི་ཁྱད་ཆོས་ལྔ་གསུངས་པས། དེ་རྣམས་ཚང་ན་རིམ་པ་བཞིན་དུ། དེ་རྣམས་ཀྱི་མཚན་་
418



ཉིད་རྫོགས་པ་དང༌། དེ་རྣམས་གསུངས་པ་རྣམས་མ་ཚང་ན་དེ་རྣམས་ཀྱི་མཚན་ཉིད་མ་་་
རྫོགས་པར་འཇོག་པའི་ཕྱིར། ཚད་མ་ཀུན་ལས་བཏུས་ལས། རྗེས་དཔག་བྱ་དང་དེར་་་་་
མཚུངས་ལ། །ཡོད་དང་མེད་ལ་མེད་པར་ནི། །ངེས་པ། ཞེས་དང་། འཐད་ལྡན་དུ་དེ་ཉིད་
དྲངས་ནས། ཚུལ་གསུམ་གྱི་མཚན་ཉིད་ལ་དེ་རྣམས་རྫོགས་དགོས་པར་གསུངས་པ་དང༌།
ངོ་བོའི་ཚིག་ཕྲད་བདག་ཉིད་འདོད། །ཅེས་དང་། རིགས་གཏེར་དུ། མདོ་ལས་མཚན་ཉིད་
ལྔ་ལྡན་གསུངས། །ཞེས་གསུངས་པའི་ཕྱིར། དངོས་སྨྲ་བས་ཕུང་པོའི་ངོ་བོར་གྱུར་བའི་་་་
བདག་དང་། དེ་ལས་དོན་གཞན་པའི་བདག་མེད་པར་རྟོགས་པས་གང་ཟག་གི་བདག་་་་
མེད་རྟོགས་པར་འདོད་པ་དེ། དབུ་མ་ཐལ་འགྱུར་པས་ཁས་ལེན་པའི་ཚུལ་མ་ཤེས་པར། དེ་
རང་ལུགས་ཀྱི་བདག་མེད་རགས་པ་རྟོགས་ཚུལ་དུ་བྱས་འདུག་པ། ཞེས་པ་ཡང་། བརྗོད་་ ་
བྱས་སྟོང་པའི་ཚིག་ཏུ་སྣང་ཏེ། དངོས་སྨྲ་བ་རྣམས་རང་གི་ལུགས་ཀྱི་གང་ཟག་གི་བདག་་་
མེད་རྟོགས་པས་གང་ཟག་གི་བདག་མེད་རྟོགས་པར་འདོད་པ་དེ། དབུ་མ་ཐལ་འགྱུར་་་་
པས་ཁས་མི་ལེན་པའི་ཕྱིར་ཏེ། དངོས་སྨྲ་བ་རྣམས་ཀྱིས་རང་རང་གི་ལུགས་ཀྱི་གང་ཟག་གི་
བདག་མེད་དེ་གང་ཟག་གི་བདག་མེད་ཕྲ་མོ་མཚན་ཉིད་པར་འདོད་པའི་ཕྱིར། ཁྱེད་ཅི་སྨྲ།
ཐལ་འགྱུར་གཉིས་པ་ཡང་མི་འཐད་དེ། ཊཱིཀ་ཆེན་ལས། གང་ཟག་རང་རྐྱ་ཐུབ་པའི་རྫས་་་
ཡོད་ཀྱིས་སྟོང་པར་རྟོགས་པའི་ལམ་གྱིས་མངོན་པ་གཉིས་ནས་བཤད་པའི་ཉོན་མོངས་་་
མངོན་གྱུར་བ་རེ་ཞིག་སྤོང་ནུས་ཀྱང་། བདེན་འཛིན་གྱི་མ་རིག་པ་སྤོང་མི་ནུས་པར་་་་་
གསུངས་པ་དེ་གྲུབ་མཐའི་འདོད་ཚུལ་དང་། དོན་གྱི་གནས་ཚུལ་མ་ཕྱེད་པའི་གཏམ་ཡིན་
པའི་ཤེས་བྱེད་དུ། མངོན་པའི་ལུགས་ལ་དེ་ནས་བཤད་པའི་དམིགས་རྣམ་ཅན་གྱི་ཉོན་་་་་
མོངས་ལས་གཞན་པའི་ཉོན་མོངས་མི་འདོད། ཐལ་འགྱུར་པའི་ལུགས་ལ་ཉོན་མོངས་ཅན་
གྱི་མ་རིག་པ་དང་། དེའི་དབང་དུ་བྱས་པའི་ལྟ་བ་དང་ལྟ་མིན་གྱི་ཉོན་མོངས་ལས་གཞན་
པའི་ཉོན་མོངས་མི་བཞེད་པའི་ཕྱིར། ཞེས་པ་འབྲེལ་མེད་ཀྱི་ཚིག་ཡིན་པའི་ཕྱིར་ཏེ། ཁྱོད་ཀྱི་
ཐལ་ངག་དེ་ནི་རྒྱལ་བ་ཤཱཀྱ་ཐུབ་པ་ཐམས་ཅད་མཁྱེན་པ་མ་ཡིན་ཏེ། མངོན་པ་མཛོད་ལས།
གང་ཞིག་ཀུན་ལ་མུན་པ་གཏན་བཅོམ་ཞིང་། །ཞེས་གསུངས་པ་དང༌། རྩ་ཤེ་ལས། གང་གི་
419



རྟེན་ཅིང་འབྲེལ་བར་འབྱུང༌། །ཞེས་གསུངས་པའི་ཕྱིར་ཞེས་པ་དང་མཚུངས་མི་མཚུངས་་
ལེགས་པར་སོམས་ཤིག ཁྱེད་ཀྱིས་མངོན་པ་ནས་བཤད་པའི་ཉོན་མོངས་དང་། འདི་ནས་་
བཤད་པའི་ཉོན་མོངས་ཐ་དད་དུ་ཡོད་ན་ཞེས་སོགས་སྨྲ་བ་ནི་འོག་ཏུ་འགོག་ལ། ཁྱེད་ཀྱིས་
དེས་ན་དེ་ཁོ་ན་ཉིད་མ་རྟོགས་ཀྱང་། མི་རྟག་སོགས་བཅུ་དྲུག་མངོན་སུམ་དུ་རྟོགས་པ་་་་
ལུགས་འདི་ལ་མི་སྲིད་པས། གང་ཟག་དེ་སྤྱོད་འཇུག་གི་གཞུང་དང་སྦྱར་ནས་འཆད་པ་ནི་
གཞུང་ལུགས་ཚད་ལྡན་གྱི་ཞབས་འདྲེན་པའོ། །ཞེས་སྨྲས་པ་ནི། དོན་མ་རྟོགས་བཞིན་དུ་་
ཕྲག་དོག་གིས་ཀུན་ནས་བསླངས་པའི་རྣམ་པར་མི་འཚམ་པའི་ཚིག་སྨྲ་བ་ཡིན་ཏེ། ཊཱིཀ་་་
ཆེན་ལས། དེ་ཁོ་ན་ཉིད་མ་རྟོགས་ཀྱང་མི་རྟག་སོགས་བཅུ་དྲུག་ཚད་མས་གཏན་ལ་ཕེབས་
པ་དང་། ཞེས་པའི་མི་རྟག་སོགས་བཅུ་དྲུག་ནི་མངོན་པ་གོང་འོག་དང་། རྣམ་འགྲེལ་་་་་་
སོགས་རང་སྡེ་དངོས་སྨྲ་བའི་གཞུང་ནས་གསུངས་པ་ལྟར་གྱི་མི་རྟག་སོགས་བཅུ་དྲུག་ལ་་
ཊཱིཀ་ཆེན་ལས་གསལ་བར་གསུངས་ལ། དེ་མངོན་སུམ་དུ་རྟོགས་པས་མི་རྟག་སོགས་བཅུ་་
དྲུག་མངོན་སུམ་དུ་རྟོགས་པས་མ་ཁྱབ་པའི་ཕྱིར། སྲིད་འདི་ཉོན་མོངས་ཅན་མིན་ཡང་།
ཞེས་པ་ཡང་། སྲེད་པ་ལ་མངོན་པ་ནས་བཤད་པ་ལྟར་གྱི་ཉོན་མོངས་ཅན་དང་། དེ་མ་ཡིན་
པའི་སྲེད་པ་གཉིས་སུ་ཡོད་བྱས་པ་ལ། དེའི་རྒྱུད་ཀྱི་སྲེད་པ་ཉོན་མོངས་ཅན་ཡིན་པའི་ཕྱིར།
ཞེས་པ་ཡང་འབྲེལ་མེད་པའི་ཕྱིར་དང་། གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པ་
དང་། གང་ཟག་ངོ་བོ་ཉིད་ཀྱིས་གྲུབ་པར་འཛིན་པའི་རྟོག་པ་ལ་ཁྱད་པར་མེད་པར་ཁྱོད་་་
ཀྱིས་བསྐལ་བའི་བར་དུ་བསྒྲུབས་ཀྱང་མི་འགྲུབ་པའི་ཕྱིར། སྤྱོད་འཇུག་གི་གཞུང་གི་་་་་
དགོངས་པ་ནི་རྒྱུད་བླ་ལས་གསུངས་པ་ལྟར། ཉན་རང་དགྲ་བཅོམ་གྱིས་ལས་དང་ཉོན་་་་་
མོངས་པའི་དབང་གིས་བྱུང་བའི་སྐྱེ་རྒ་ན་འཆི་སྤངས་ཀྱང་ཐེག་ཆེན་གྱི་མདོ་ལས་བཤད་་
པའི་མཚན་མེད་མཐའ་དག་མ་རྟོགས་པས། མ་རིག་བག་ཆགས་ཀྱི་ས་དང་ཟག་མེད་ཀྱི་་་་
ལས་ལས་བྱུང་བའི་སྐྱེ་རྒ་ན་འཆི་མ་སྤངས་ཤིང་། མཐར་ཐུག་གི་མྱང་འདས་ཀྱང་མ་ཐོབ་་
ཅེས་པའི་དོན་ཡིན། ཞེས་པ་ཁྱོད་རང་གི་སྤྱོད་འཇུག་གི་གཞུང་དོན་དུ་སྨྲ་བ་འདི་ནི། ཤེར་
ཕྱིན་གྱི་མདོ་དང་། འཕགས་པ་ཡབ་སྲས་ཀྱི་གཞུང་དང་། སྤྱོད་འཇུག་རྣམས་ཀྱི་ཞབས་་་་
420



འདྲེན་དུ་སོང་འདུག་སྟེ། ཁྱེད་ཀྱིས་ཉན་རང་རྣམས་ཀྱིས་མཚན་མེད་མཐའ་དག་མ་རྟོགས་
པར་ཁས་བླངས་ལ། འདིའི་ཐད་ཀྱི་སྤྱོད་འཇུག་འགྲེལ་ཆེན་དུ། ཤེར་ཕྱིན་གྱི་མདོ་དྲངས་པ་
ལས། དངོས་པོའི་འདུ་ཤེས་ཅན་ལ་ཐར་པ་མེད། །ཅེས་དང་། དུས་གསུམ་ཀའི་རྒྱུན་ཞུགས་
ནས་རང་རྒྱལ་དགྲ་བཅོམ་གྱི་བར་རྣམས་ཤེར་ཕྱིན་ལ་བརྟེན་ནས་ཐོབ་པར་གསུངས་པ་་་
དང༌། འཇིག་རྟེན་ལས་འདས་པར་བསྟོད་པ་ལས། མཚན་མ་མེད་པ་མ་རྟོགས་པར། །ཁྱོད་
ཀྱིས་ཐར་པ་མེད་པར་གསུངས། །ཞེས་དང་། སྤྱོད་འཇུག་ལས། གང་ཕྱིར་ལུང་ལས་ལམ་་་
འདི་ནི། །མེད་པར་བྱང་ཆུབ་མེད་པར་གསུངས། །ཞེས་མཚན་མེད་རྟོགས་པའི་ལམ་ཐོབ་པ་ ས
མེད་ན་ཐར་པ་དང་བྱང་ཆུབ་དང་དགྲ་བཅོམ་པ་སོགས་ཐོབ་པ་མེད་པར་གསུངས་པའི་་
ཕྱིར། སྐྱེས་བུ་དམ་པ་ཁྱད་པར་ཅན་ལ་སྐུར་པ་བཏབ་ནས། དེའི་སྐྱོན་སྤོང་དུ། སྙིང་བརྩེ་་་
བས་བཤད་པ་ཡིན་ནོ་ཞེས་བྲིས་འདུག་པ། སྙིང་རྗེ་ཡོད་ན་ཤིན་ཏུ་ལེགས་འདུག ནེ་ཙོ་ཁ་
ལ་རས་དཀྲིས་པ་དང་འདྲ་བར་མ་སོང་བ་ཞིག་འཚལ། ཡང་ཁྱེད་ཀྱི་དཀའ་འགྲེལ་དུ། དེས་
ན་ཐེག་ཆེན་འཕགས་པས་ནི་རྩ་ཤེ་ལས་གསུངས་པ་བཞིན་དུ་གཞི་གཅིག་བདེན་མེད་དུ་་
སྒྲུབ་པ་ལ་ཡང་། སྒྲུབ་བྱེད་ཀྱི་རིགས་པ་མཐའ་ཡས་པས་བསྒྲུབས་པས་དེ་ཁོ་ན་ཉིད་ལ་བློ་
ཤིན་ཏུ་རྒྱས་པར་འགྱུར་ལ། ཐེག་དམན་འཕགས་པ་རྣམས་ལ་ནི་རིགས་པ་མདོར་བསྡུས་་
པ་ཞིག་གིས་དེ་ཁོ་ན་ཉིད་ཚད་མས་གྲུབ་ན་སྔ་མ་ལྟར་མི་བྱེད་པས་དེ་ཁོ་ན་ཉིད་ལ་བློ་རྒྱས་
པ་མེད་པས་རྒྱས་བསྡུས་དང༌། དེ་ཁོ་ན་ཉིད་བསྒོམ་པ་རྫོགས་མ་རྫོགས་མ་གསུངས་སོ། །
ཞེས་བྲིས་པ་ནི། རང་ཉིད་ཀྱིས་ཐེག་པ་ཆེ་ཆུང་གི་ལྟ་བ་ལ་ཁྱད་པར་མེད་པར་ཁས་བླངས་
པའི་གྲུབ་མཐའ་དང་ཐུག་ནས་མཁས་པའི་གཞུང་རྣམས་གཞན་དུ་བཤད་པ་སྟེ། དེ་ལྟར་
ན་ཐེག་པ་ཆེ་ཆུང་དབང་པོ་རྣོ་རྟུལ་གོ་ལྡོག་པར་འགྱུར་ཏེ། བསྒྲུབ་བྱ་དེ་ཁོ་ན་ཉིད་གཅིག་
ཉིད་ཐེག་པ་ཆེན་པོས་སྒྲུབ་བྱེད་ཀྱི་རིགས་པ་དུ་མས་རྟོགས་དགོས། ཐེག་དམན་གྱི་་་་་
རིགས་པ་མདོར་བསྡུས་པ་ཞིག་གིས་རྟོགས་ནུས་པའི་ཕྱིར། གལ་ཏེ་དེ་ཁོ་ན་ཉིད་ལ་བློ་རྒྱས་
མ་རྒྱས་ཀྱི་ཁྱད་པར་ཡོད་པར་སྨྲས་སོ་སྙམ་ན། དེ་ཡང་མ་བརྟགས་པ་སྟེ། རྟོགས་བྱའི་དེ་ཁོ་
ན་ཉིད་ལ་རྟགས་ཆེ་ཆུང་དང་ཚང་མ་ཚང་དང་རྒྱས་བསྡུས་དབྱེ་བ་མེད་པར་ཁས་བླངས་
421



པའི་ཕྱིར། སྒྲིབ་པ་སྤོང་བའི་ནུས་པ་ཆེ་ཆུང་གི་ཁྱད་པར་ཡོད་པས་སྐྱོན་མེད་དོ་ཞེ་ན། དེ་་
ཡང་ཁྱེད་ཀྱི་ལུགས་ལ་འགལ་ཏེ་སྤང་བྱ་བདེན་འཛིན་གཅིག་ཉིད་དེ་ཁོ་ན་ཉིད་ལ་བློ་རྒྱས་
པས་བསྐལ་བ་གྲངས་མེད་པ་གཉིས་ཀྱི་བར་དུ་སྤོང་མི་ནུས་ཤིང་། ཅིག་ཤོས་ཀྱིས་ཚེ་གསུམ་
ལ་སྤོང་ནུས་པའི་ཕྱིར། བསྒྲུབ་བྱ་གཅིག་ཉིད་གང་ཟག་གཅིག་གིས་རིགས་པ་མི་འདྲ་བ་དུ་
མའི་སྒོ་ནས་རྟོགས་ཞེས་པ་ཡང་རིགས་ལམ་གྱི་རྣམ་གཞག་དང་འགལ་ཏེ། བསྒྲུབ་བྱ་་་་
གཅིག་ཉིད་རིགས་པ་སྔ་མས་རྟོགས་ཟིན་ནས་གང་ཟག་དེའི་ངོར་རིགས་པ་ཕྱི་མ་ཐམས་་
ཅད་གྲུབ་ཟིན་བསྒྲུབ་པའི་གཏན་ཚིགས་ཡིན་པའི་ཕྱིར་རོ། །འོ་ན་དབུ་ཚད་ཀྱི་གཞུང་་་་་་
རྣམས་ལས་བསྒྲུབ་བྱ་གཅིག་ཉིད་ལ་རིགས་པ་མི་འདྲ་བ་དུ་མ་གསུངས་པ་ཇི་ལྟར་མིན་་་་
སྙམ་ན། དེ་ནི་རྒོལ་བ་སོ་སོའི་དབང་དུ་བྱས་པ་སྟེ། གཟུར་གནས་རྣམ་དཔྱོད་དང་ལྡན་པ་
དག་ལེགས་པར་དཔྱོད་གཅིག ཅེས་བྲིས་འདུག་པ། ཐལ་འགྱུར་དང་པོ་མི་འཐད་དེ། ཊཱིཀ་
ཆེན་ལས། ཐེག་ཆེན་པས་སྟོང་ཉིད་རིགས་པའི་རྣམ་གྲངས་མཐའ་ཡས་པའི་སྒོ་ནས་རྟོགས་
པས་དེ་ཁོ་ན་ཉིད་ལ་བློ་གྲོས་ཤིན་ཏུ་རྒྱས་ཤིང༌། ཐེག་དམན་གྱིས་རིགས་པ་མདོར་བསྡུས་་་
ཙམ་གྱིས་རྟོགས་པས། ཐེག་ཆེན་ལྟར་དེ་ཁོ་ན་ཉིད་ལ་བློ་གྲོས་མི་རྒྱས་པ་གསུངས་པ་ལ།
ཁྱེད་ཀྱིས་ཐེག་ཆེན་དབང་པོ་རྟུལ་བ་དང་། ཐེག་དམན་དབང་པོ་རྣོ་བར་ཐལ་སར་འཕེན་
པ་ནི། ཁྱེད་དང་བློ་གྲོས་ཤིན་ཏུ་རྩིང་བའི་བབ་ཅོལ་ཡིན་ཏེ། དེ་ཁོ་ན་ཉིད་ལ་བློ་གྲོས་རྒྱས་
པ་བས། དེ་ཁོ་ན་ཉིད་ལ་བློ་གྲོས་མི་རྒྱས་པ་དབང་པོ་རྣོ་བར་འཕངས་འདུག་པའི་ཕྱིར།
ཁྱོད་ལྟར་ན། བྱང་སེམས་ས་དང་བོ་པ་དང་སངས་རྒྱས་འཕགས་པ་ལ་དེ་ཁོ་ན་ཉིད་ལ་བློ་
གྲོས་རྒྱས་མི་རྒྱས་དང་། དབང་པོ་རྣོ་རྟུལ་གྱི་ཁྱད་པར་མེད་པར་ཐལ། དེ་གཉིས་ཀས་དེ་ཁོ་
ན་ཉིད་མངོན་སུམ་དུ་རྟོགས་པར་མཚུངས་ཤིང༌། རྟོགས་བྱའི་དེ་ཁོ་ན་ཉིད་ལ་རྒྱ་ཆེ་ཆུང་་་
དང་ཚང་མ་ཚང་དང་རྒྱས་བསྡུས་ཀྱི་དབྱེ་བ་མེད་པར་ཁས་བླངས་པའི་ཕྱིར། འཁོར་གསུམ།
དེས་ན་ཐེག་ཆེན་པས་རིགས་པའི་རྣམ་གྲངས་མཐའ་ཡས་པའི་སྒོ་ནས་རྟོགས་པ་དང་། །
ཐེག་དམན་པས་དེ་ཁོ་ན་ཉིད་རིགས་པ་མདོར་བསྡུས་ཙམ་གྱིས་རྟོགས་པར་རང་འགྲེལ་་་
ལས་གསུངས་པ་ཡིན་ཏེ། རང་འགྲེལ་ལས། ཆོས་ཀྱི་བདག་མེད་པ་གསལ་བར་བྱ་བའི་ཕྱིར།
422



ཐེག་པ་ཆེན་པོ་བསྟན་པ་ཡང་རིགས་པ་ཉིད་དེ། རྒྱས་པར་བསྟན་པར་བརྗོད་པར་འདོད་
པའི་ཕྱིར། ཉན་ཐོས་ཀྱི་ཐེག་པ་ལས་ནི་ཆོས་ཀྱི་བདག་མེད་པ་མདོར་མཚོན་པ་ཙམ་དུ་ཟད་
དོ་ཞེས་གསུངས་པའི་ཕྱིར་དེ་ཁོ་ན་ཉིད་ལ་བློ་གྲོས་རྒྱས་མི་རྒྱས་སྒྲིབ་པ་སྤོང་བ་ནུས་པ་ཆེ་
ཆུང་གི་སྒོ་ནས་བཞག་པ་ལ་ཡང་། ཁྱོད་ཀྱི་དགག་པ་དེ་མི་འཇུག་སྟེ། ཐེག་ཆེན་པ་བློ་གྲོས་
རྒྱས་པས་བསྐལ་པ་གྲངས་མེད་གཉིས་སུ་བདེན་འཛིན་མ་སྤངས་པར་བསོད་ནམས་ཀྱི་་་་
ཚོགས་རྒྱ་ཆེན་པོའི་ལམ་ལ་གོམས་པ་བསྲིངས་པས་སངས་རྒྱས་མྱུར་དུ་ཐོབ་ལ། བརྩོན་་་་་
འགྲུས་ཤིན་ཏུ་འབར་བའི་ཉན་ཐོས་སློབ་པས་ཚེ་གསུམ་ལ་བདེན་འཛིན་སྤོང་ནུས་ཀྱང་། །
སླར་ཡང་ཐེག་པ་ཆེན་པོའི་ཚོགས་ལམ་ནས་ཞུགས་ཏེ། བསྐལ་པ་གྲངས་མེད་མང་པོར་་་་་
ཚོགས་གསོག་དགོས་པས་སངས་རྒྱས་ཐོབ་པ་ལ་དུས་ཤིན་ཏུ་རིང་བའི་ཕྱིར། ཁྱོད་རང་་་་་
ཐེག་ཆེན་གྱི་རྟོགས་བྱའི་སྟོང་ཉིད་ཐེག་དམན་གྱིས་རྟོགས་བྱའི་སྟོང་ཉིད་ལས་ཁྱད་པར་་་
འཕགས་པར་འདོད་པ་ལ་ཡང་འཁོར་གསུམ་ཡིན་ནོ། ཐེག་ཆེན་གྱིས་རྟོགས་བྱའི་སྟོང་ཉིད་
དེ་ཐེག་དམན་གྱིས་རྟོགས་བྱའི་སྟོང་ཉིད་ལས་ཁྱད་པར་འཕགས་པ་མི་འཐད་པར་ཐལ།
ཉན་ཐོས་ཚོགས་ལམ་པ་དབང་རྣོན་གྱིས་སྟོང་ཉིད་བསྒོམས་པས་ཚེ་གསུམ་ལ་བདེན་་
འཛིན་སྤོང་ནུས། ཐེག་ཆེན་ཚོགས་ལམ་པ་དབང་རྣོན་གྱིས་བདེན་འཛིན་སྤོང་པ་ལ་བསྐལ་
པ་གྲངས་མེད་གཅིག་ཏུ་སྟོང་ཉིད་བསྒོམ་དགོས་པའི་ཕྱིར། འཁོར་གསུམ། ཡང་ཁྱེད་ཀྱིས།
བསྒྲུབ་བྱ་གཅིག་ཉིད་གང་ཟག་གཅིག་གིས་རིགས་པ་མི་འདྲ་བ་དུ་མའི་སྒོ་ནས་རྟོགས་་་་་
ཞེས་པ་ཡང་རིགས་ལམ་དང་འགལ་ཏེ། བསྒྲུབ་བྱ་གཅིག་ཉིད་རིགས་པ་སྔ་མས་རྟོགས་་་་
ཟིན་ནས་གང་ཟག་དེའི་ངོར་རིགས་པ་ཕྱི་མ་ཐམས་ཅད་གྲུབ་ཟིན་བསྒྲུབ་པའི་གཏན་་་་་
ཚིགས་ཡིན་པའི་ཕྱིར་རོ། །ཞེས་བྲིས་པ་ཡང་བློ་གྲོས་ཤིན་ཏུ་རྩིང་བ་ཡིན་ཏེ། སངས་རྒྱས་་་
འཕགས་པས་བདེན་མེད་རིགས་པའི་རྣམ་གྲངས་མཐའ་ཡས་པའི་སྒོ་ནས་མ་རྟོགས་ན་་་་་
ཐམས་ཅད་མཁྱེན་པ་མ་ཡིན་པའི་ཕྱིར་ཐལ་བའི་སྐྱོན་ཡོད་ལ་རྟོགས་པར་ཁས་བླངས་ན་་
ཁྱོད་ཀྱིས་ཁས་བླངས་པ་དང་དངོས་སུ་འགལ་བའི་ཕྱིར། གཞན་ཡང་། སློབ་དཔོན་ཀླུ་སྒྲུབ་
ཀྱིས་སྟོང་ཉིད་རིགས་པའི་རྣམ་གྲངས་མཐའ་ཡས་པའི་སྒོ་ནས་གཏན་ལ་ཕབ་པ་མི་འཐད་
423



པར་ཐལ། དེས་སྟོང་ཉིད་རིགས་པའི་རྣམ་གྲངས་མཐའ་ཡས་སྒོ་ནས་མ་རྟོགས་པའི་ཕྱིར།
རྟགས་དངོས། འདོད་ན། དེ་ལྟར་གཏན་ལ་ཕབ་པའི་མདོ་དང་བསྟན་བཅོས་མེད་པར་ཐལ།
འདོད་པའི་ཕྱིར། འདོད་ན། སྟོང་ཉིད་རྒྱས་པར་སྟོན་པའི་མདོ་དང་བསྟན་བཅོས་མེད་་་་
པར་ཐལ་ལོ། །འདོད་ན་ཧ་ཅང་ཐལ་ལོ། །ཡང་ཁྱེད་ཀྱིས་གྲུབ་དོན་འཆད་པའི་སྐབས་སུ།
ཊཱིཀ་ཆེན་ལས། དེ་ཁོ་ན་ཉིད་རྟོགས་པ་དང་བྲལ་ན་གཟུགས་ལ་སོགས་པའི་ཕུང་པོ་ལ་་་་་
བདེན་པར་དམིགས་པས་བློ་ཕྱིན་ཅི་ལོག་ཏུ་གྱུར་བའི་ཕྱིར།། གང་ཟག་གི་བདག་མེད་་་་་
མཚན་ཉིད་རྫོགས་པ་རྟོགས་པ་མེད་པར་འགྱུར་ཏེ། ཞེས་སོགས་ཀྱི་ལུང་དྲངས་ནས། དེ་་་
འགོག་པ་ན། གང་ཟག་གི་བདག་མེད་མཚན་ཉིད་རྫོགས་མ་རྫོགས་ཀྱི་ཐ་སྙད་དང༌། ཀུན་
བརྟགས་པའི་གཞི་ནི་འོག་ནས་འགོག་པར་འགྱུར་ལ། ཕུང་པོ་གདགས་གཞི་དང་། གང་
ཟག་བཏགས་ཆོས་སུ་བྱེད་པ་ནི་རང་རྒྱུད་པ་མན་ཆད་ཀྱི་ལུགས་ཡིན་གྱི། ཐལ་འགྱུར་བའི་
ལུགས་གཏན་མིན་ཏེ། ལུགས་འདི་ལ་ཕུང་པོ་གང་ཟག་ཏུ་བཏགས་པའི་རྒྱུ་དང་། ཕུང་པོ་
ལ་བརྟེན་ནས་གང་ཟག་ཏུ་བཏགས་པ་དང་། ཕུང་པོ་ཉེ་བར་བླང་བྱ་དང་། གང་ཟག་ཉེ་་
བར་ལེན་པ་པོ་ཡིན་པ་སོགས་ཤིང་རྟའི་ཡན་ལག་དང་། ཤིང་རྟ་གཉིས་ཀྱི་དཔེའི་སྒོ་ནས་་
རྒྱས་པར་གསུངས་པའི་ཕྱིར་ཏེ། འགྲེལ་པར། གང་ཟག་གི་བདག་མེད་པ་རྟོགས་པར་ཡང་
མི་འགྱུར་ཏེ། བདག་ཏུ་བཏགས་པའི་རྒྱུ་ཕུང་པོ་ལ་དམིགས་པའི་ཕྱིར། ཞེས་དང་། དེ་ཚེ་དེ་
ཡི་ཡན་ལག་ཚོགས་གནས་རྣམས། །ཤིང་རྟ་ཉིད་འགྱུར་ཤིང་རྟ་དང་བདག་མཚུངས། །ཞེས་
པའི་འགྲེལ་པར། ཇི་ལྟར་ཡན་ལག་ཚོགས་རྣམས་ལ། །བརྟེན་ནས་ཤིང་རྟ་བརྗོད་པ་ལྟར། །
དེ་བཞིན་ཕུང་པོ་རྣམས་བརྟེན་ནས། །ཀུན་རྫོབ་སེམས་ཅན་ཞེས་བྱ་བའོ། །ཞེས་པའི་མདོ་
ཁུངས་སུ་དྲངས་ནས། དེ་བཞིན་དུ་བདག་ཕུང་པོས་རྒྱུར་བྱས་ནས་བཏགས་པའི་རང་་་་་་
བཞིན་ཅན་ཡང་། ཕུང་པོ་ཚོགས་པ་ཙམ་ཡིན་པར་མི་རུང་ངོ༌། །ཞེས་པ་རྣམས་ཀྱིས་བདག་
ཕུང་གཉིས་གདགས་གཞི་དང་བཏགས་ཆོས་སུ་གཏན་ནས་མ་གསུངས་པའི་ཕྱིར་རོ། །
རིགས་པས་ཀྱང་གནོད་དེ། ཕུང་པོ་གང་ཟག་གི་གདགས་གཞི་ཡིན་ན། ཕུང་པོ་གང་ཟག་་
གི་བདེན་འཛིན་གྱི་དམིགས་པར་ཁས་ལེན་དགོས་ཤིང་། དེ་ཉིད་གཞུང་འདིར་ཡང་བཀག་
424



པའི་ཕྱིར་རོ། །ཞེས་བྲིས་འདུག་པ་འདི་རྣམས་ནི། རང་ཉིད་ཀྱི་སྐྱེ་འདྲེག་པར་བྱེད་པའི་༌་་
མཚོན་ཐོགས་ཏེ་ཕ་རོལ་པོ་ལ་བརྡེག་པར་རློམས་ནས། རང་ཉིད་ཀྱི་སྐེ་འདྲེག་པར་བྱེད་པ་
དང་མཚུངས་ཏེ། འདི་ལྟར། གང་ཟག་དེ་རང་གི་ཕུང་པོ་ལ་བརྟེན་ནས་བཏགས་པ་དེའི་ཚེ།
གང་ཟག་དེའི་ཕུང་པོ་ལྔ་པོ་དེ་དེའི་གདགས་གཞི་ཡིན་ལ། དེའི་ཚེ་དེའི་ཕུང་པོ་ལྔ་ལ་་་་
བརྟེན་ནས་གང་ཟག་ཅེས་བཏགས་པ་ཡིན་པའི་ཕྱིར། རྟགས་གསལ་གཉིས་དངོས། གཞན་
ཡང་གསལ་བ་དེར་ཐལ། རང་འགྲེལ་ལས། བདག་ཏུ་བཏགས་པའི་རྒྱུ་ཕུང་པོ་ལ་དམིགས་
པའི་ཕྱིར། ཞེས་དང་བདག་ཕུང་པོས་རྒྱུར་བྱས་ནས་བཏགས་པའི། ཞེས་པའི་ལུང་གཉིས་་
པོ་དེས་དེ་ལྟར་བསྟན་པའི་ཕྱིར་ཏེ། བདག་ཏུ་བཏགས་པའི་རྒྱུ་ཞེས་པའི་ཚིག་ཟུར་གྱི་རྒྱུ་་་
ཞེས་པ་དེ་གཞིའི་དོན་དང་། བདག་ཕུང་པོས་རྒྱུར་བྱས་ནས་ཞེས་པ་ཡང་བདག་ཕུང་པོས་
གདགས་གཞིར་བྱས་ནས་ཞེས་པའི་དོན་ཡིན་པའི་ཕྱིར། གཞི་དང་རྒྱུ་གཉིས་སྐད་དོད་་་་
གཅིག་གི་སྟེང་ནས་བཤད་དུ་ཡོད་པས། གཞུང་མང་པོར་དེ་གཉིས་དོན་གཅིག་ཏུ་བྱས་པ་
མང་དུ་གསུངས་པ་ལྟར། འདིར་ཡང་དེ་ལྟར་མཛད་པའི་ཕྱིར། དེ་ལྟར་མ་ཡིན་ན། གང་་་་་
ཟག་ཕུང་པོ་ལ་བརྟེན་ནས་བཏགས་པ་མ་ཡིན་པར་ཐལ། ཕུང་པོ་གང་ཟག་གི་གདགས་་་་
གཞི་མ་ཡིན་པའི་ཕྱིར། རྟགས་ཁས་སོ། །གཞན་ཡང་། ཁྱོད་ཀྱི་རིགས་པའི་གནོད་བྱེད་ཀྱང་
མི་འཐད་དེ། གང་ཟག་གི་གདགས་གཞི་ཡིན་ན། གང་ཟག་གི་བདེན་འཛིན་གྱི་དམིགས་པ་
ཡིན་དགོས་པའི་ཁྱབ་པ་བརྒྱ་བྱིན་གྱིས་ཀྱང་བསྒྲུབ་མི་ནུས་པའི་ཕྱིར། ཁྱོད་ཀྱིས་དེས་ན་་་་
རོང་སྟོན་སྨྲ་བའི་སེང་གེའི་ལུགས་འདི་ལ། ཐོག་མར་ཕུང་པོ་དམིགས་ཡུལ་དུ་བྱས་ནས་་་
གཞི་མེད་ལ་ངའོ་སྙམ་དུ་བཟུང་བ་ནི་ངར་འཛིན་ལྷན་སྐྱེས་ཡིན་པས། དེའི་དམིགས་ཡུལ་
གྱི་ང་ཙམ་དེ་ཉིད་གང་ཟག་གི་གདགས་གཞི་དང་། འཇིག་ལྟ་ལྷན་སྐྱེས་ཀྱི་དམིགས་ཡུལ་་་
ཡིན་པར་བཞེད་པ་ཉིད་གཞུང་གི་དགོངས་པར་སྣང་ངོ༌། །ཞེས་བྲིས་འདུག་པ། འོ་ན། ཐོག་
མར་ཕུང་པོ་ལ་དམིགས་ནས་གཞི་མེད་ལ་ངའོ་སྙམ་དུ་འཛིན་པའི་བློ་དེ་ཆོས་ཅན། ཁྱོད་་་
ཀྱིས་ཕུང་པོ་ལ་དམིགས་པར་ཐལ། ཁྱོད་ཆོས་ཅན་དེ་ཡིན་པའི་ཕྱིར། འདོད་ན། ཕུང་པོ་དེ་
ངར་འཛིན་ལྷན་སྐྱེས་ཀྱི་དམིགས་ཡུལ་ཡིན་པར་ཐལ། འདོད་པ་གང་ཞིག དེ་ངར་འཛིན་
425



ལྷན་སྐྱེས་ཡིན་པའི་ཕྱིར། འཁོར་གསུམ། གཞན་ཡང་། དེའི་དམིགས་ཡུལ་དུ་གྱུར་བའི་ང་་་
ཙམ་ཞེས་པ་དེ། ངར་འཛིན་ལྷན་སྐྱེས་ཀྱི་དམིགས་ཡུལ་དུ་གྱུར་བའི་ང་ཙམ་ལ་བཞེད་པ་་་
ཡིན་ནམ། ཐོག་མར་ཕུང་པོ་ལ་དམིགས་ནས་གཞི་མེད་ལ་ངའོ་སྙམ་དུ་འཛིན་པའི་བློ་དེའི་
དམིགས་ཡུལ་དུ་གྱུར་བའི་ང་ཙམ་ལ་བཞེད་པ་གང་ཡིན། དང་པོ་ལྟར་ན། ངར་འཛིན་ལྷན་
སྐྱེས་དེ་ཐོག་མར་ཕུང་པོ་ལ་དམིགས་ནས་གཞི་མེད་ལ་ངའོ་སྙམ་དུ་འཛིན་པའི་བློ་ཡིན་་་་་
པར་ཐལ། དེ་འདྲ་བའི་བློ་དེ་ངར་འཛིན་ལྷན་སྐྱེས་ཡིན་པའི་ཕྱིར། རྟགས་ཁས། འདོད་ན།
ངར་འཛིན་ལྷན་སྐྱེས་ཆོས་ཅན། གཞི་མེད་ལ་ངའོ་སྙམ་དུ་འཛིན་པའི་བློ་ཡིན་པར་ཐལ།
འདོད་པའི་ཕྱིར། འདོད་ན། དེ་ཆོས་ཅན། དེ་མ་ཡིན་པར་ཐལ། རང་གི་དམིགས་ཡུལ་དུ་་་
གྱུར་བའི་ང་ཙམ་ལ་དམིགས་ནས་ངའོ་སྙམ་དུ་འཛིན་པའི་བློ་ཡིན་པའི་ཕྱིར་ཏེ། ཁྱོད་ཀྱི་་་
དམིགས་ཡུལ་དུ་གྱུར་བའི་ང་ཙམ་དེ་ཁྱོད་ཀྱི་དམིགས་ཡུལ་གང་ཞིག ཁྱོད་ངའོ་སྙམ་དུ་་་་
འཛིན་པའི་བློ་ཡིན་པའི་ཕྱིར། རྟགས་གཉིས་དོན་གྱིས་དངོས། རྟགས་དང་པོ་དེར་ཐལ། རྩ་
བར་འདོད་པ་གང་ཞིག ཐོག་མར་ཕུང་པོ་ལ་དམིགས་ནས་གཞི་མེད་ལ་ངའོ་སྙམ་དུ་་་་
འཛིན་པའི་བློ་དེའི་དམིགས་ཡུལ་དུ་གྱུར་བའི་ང་ཙམ་ཡོད་པའི་ཕྱིར། གཉིས་པ་ལྟར་ཡིན་
ན། ཐོག་མར་ཕུང་པོ་ལ་དམིགས་ནས་གཞི་མེད་ལ་ངའོ་སྙམ་དུ་འཛིན་པའི་བློ་ཆོས་ཅན།
ཁྱོད་རང་གི་དམིགས་ཡུལ་དུ་གྱུར་བའི་ང་ཙམ་ལ་དམིགས་ནས་ངའོ་སྙམ་དུ་འཛིན་པའི་་
བློ་ཡིན་པར་ཐལ། ཁྱོད་ཀྱི་དམིགས་ཡུལ་དུ་གྱུར་པའི་ང་ཙམ་ཡོད་པ་གང་ཞིག ཁྱོད་ངའོ་
སྙམ་དུ་འཛིན་པའི་བློ་ཡིན་པའི་ཕྱིར། རྟགས་གཉིས་དངོས། འདོད་མི་ནུས་ཏེ། ཆོས་ཅན་་་
དེའི་ཕྱིར། འཁོར་གསུམ། ཡང་ཁྱོད་ཀྱིས། མངོན་པ་གཉིས་ནས་བཤད་པའི་ཉོན་མོངས་་་་
དང་། འདི་ནས་བཤད་པའི་ཉོན་མོངས་གཉིས་ཐ་དད་དུ་ཡོད་ན་གང་ཟག་གཅིག་གི་རྒྱུད་
ལ་ཐ་དད་དུ་ཡོད་པ་ཡིན་ནམ། གང་ཟག་སོ་སོ་ལ་སོ་སོར་ཡོད་པ་ཡིན། ཞེས་བྲིས་འདུག་པ།
ཁྱོད་རང་མངོན་པ་གཉིས་ནས་བཤད་པའི་ཉོན་མོངས་དང༌། འདི་ནས་བཤད་པའི་ཉོན་་་
མོངས་གཉིས་ཐ་དད་དུ་མེད་པར་འདོད་པ་ཡིན་ནམ། ཐ་དད་དུ་ཡོད་པར་འདོད། དང་པོ་
ལྟར་ན་མི་འཐད་དེ། དེ་གཉིས་ཐ་དད་ཡིན་པའི་ཕྱིར། གཉིས་པ་ལྟར་ན་འཁོར་གསུམ་ཁྱེད་
426



རང་ལ་ལོག་གོ། །ཊཱིཀ་ཆེན་དུ་ཐེག་དམན་དགྲ་བཅོམ་པས་ཉོན་སྒྲིབ་སྤངས་པ་དང་།
མངོན་རྟོགས་རྒྱན་དུ། གཟུང་དོན་རྟོག་པ་སྤོང་ཕྱིར་དང་། །འཇིག་པའང་མི་སྤོང་ཕྱིར་དང་
ནི། །ཞེས་རང་རྒྱལ་ལམ་གྱིས་གཟུང་བ་ལ་བདེན་ཞེན་གྱི་རྟོག་པ་སྤོང་ནུས་ཀྱང་། འཛིན་པ་
ལ་བདེན་ཞེན་སྤོང་མི་ནུས་པར་གསུངས་པ་དང་འགལ་ལམ་སྙམ་པའི་དོགས་པ་སེལ་བའི་
ལན་དུ། མངོན་རྟོགས་རྒྱན་གྱི་གཞུང་དེའི་དོན། སློབ་དཔོན་སེང་གེ་བཟང་པོའི་ལུགས་ལ།
རང་རྒྱལ་ལམ་གྱིས་སེམས་ཙམ་པ་ལྟར་ཕྱི་རོལ་གྱི་དོན་རིགས་པས་བཀག་པའི་དོན་གོམས་
པ་ལ་བརྟེན་ནས་ཕྱི་དོན་ཡོད་པར་འཛིན་པའི་རྟོགས་པ་སྤོང་ནུས་ཀྱང་། ཤེས་པ་བདེན་་་་
པར་འཛིན་པའི་རྟོག་པ་སྤོང་མི་ནུས་པའི་དོན་ཡིན་གསུངས་པ་ལ། ཁྱོད་ཀྱིས་གཞུང་དེའི་
དོན་སེམས་ཙམ་པའི་ལུགས་ཡིན་པར་ཐལ། སེང་གེ་བཟང་པོ་ལ་སོགས་པའི་འགྲེལ་པའི་་
ལུགས་ཡིན་པའི་ཕྱིར། ཞེས་བྲིས་འདུག་པ། མངོན་སུམ་དུ་བསྙོན་ཧམ་འདི་ལྟ་བུ་མཁས་པ་
གཟུར་གནས་རྣམས་ཀྱིས་མཐོང་ན་ཤིན་ཏུ་ཁྲེལ་བའི་གནས་སུ་འདུག་སྟེ། འདིའི་ཁྱབ་པ་་
ཊཱིཀའི་འགོ་མཇུག་གང་དུ་ཡང་ཞལ་གྱིས་བཞེས་པ་མེད་ཅིང་། དབུ་སེམས་ཀྱི་གྲུབ་མཐའི་
རྒྱུས་ཅུང་ཟད་ཡོད་པ་སུས་ཀྱང་འདི་འདྲ་བའི་ཁྱབ་པ་ཁས་མི་ལེན་ནོ། །་་་་་
འདིར་སྨྲས་པ། ཐུབ་དབང་གཉིས་པ་རྗེ་བཙུན་ཙོང་ཁ་པས། །ཐུབ་པས་གསུངས་
པའི་མདོ་དང་རྒྱུད་སྡེའི་དོན། །ཐུབ་དབང་དགོངས་པ་ཇི་བཞིན་བཀྲལ་བ་ལ། །ཐུབ་པའི་
དབང་པོ་ཉིད་དང་མཚུངས་པར་ནི། །གངས་ཅན་ཕྱིས་བྱོན་མཁས་གྲུབ་ཀུན་གྱིས་བསྟོད། །
ཚུལ་འདི་མ་བཟོད་དམ་པའི་མགོན་ཉིད་ལ། །སྨོད་པར་བྱེད་པ་བསོད་ནམས་མིན་པའི་་་
ལས། །ཝ་སྐྱེས་སེང་གེར་རློམས་ནས་མ་གསོག་པར། །དམ་པའི་མགོན་ལ་སྙིང་ནས་དད་་་་
པར་རིགས། །ཞེས་སེམས་བསྐྱེད་དང་པོའི་སྐབས་ཀྱི་ལོག་རྟོག་བསལ་དགོས་པ་རྣམས་་་་་
བསལ་ཟིན་ཏོ། །སེམས་བསྐྱེད་གཉིས་པ་དང་གསུམ་པའི་སྐབས་སུ་དགོས་མེད་ཀྱི་དགག་་
པ་རེ་བྱས་འདུག་ནའང་། ལན་དགོས་པར་མི་འདུག སེམས་བསྐྱེད་བཞི་པའི་སྐབས་སུ།
ཁྱེད་ཀྱི་དཀའ་འགྲེལ་དུ། ཟད་པའི་དོན་ཡང་ས་དེའི་སྤང་བྱར་གྱུར་བའི་བདེན་འཛིན་གྱི་
ས་བོན་སྤངས་པ་ཡིན་གྱི་ཐམས་ཅད་ཟད་པ་ནི་མ་ཡིན་ནོ། །མདོ་ལས་ཀྱང་འཇིག་ལྟ་ལྷན་
427



སྐྱེས་ཡོད་པར་བསྟན་ཏོ། །ཞེས་སྨྲས་པ་ནི། ཆོས་ཐམས་ཅད་ཀྱི་རང་བཞིན་རྣམ་དག་གི་་་
གནས་ལུགས་མངོན་སུམ་དུ་རྟོགས་ཀྱང་། གང་ཟག་ལ་བདེན་པར་འཛིན་པའི་བདེན་་་་་
འཛིན་མངོན་གྱུར་དུ་ཡོད་པའི་བྱང་སེམས་འཕགས་པ་ནི་ངོ་མཚར་ཆེ་སྟེ། གྲུབ་མཐའ་་་་
ངན་པ་འདིས་གོང་འོག་ཀུན་ཏུ་ཁྱབ་འདུག་གོ། །ཞེས་བྲིས་ཤིང་། དེའི་གོང་དུ། ཆོས་ཀྱི་་་་
བདེན་འཛིན་ཟད་པར་གསུངས་པའི་དོན་ནི། ངོ་བོ་ས་དང་པོ་ནས་སྤངས་སུ་ཟིན་ཀྱང་་་
འདིར་གནས་ངན་ལེན་ཟད་པ་སྟེ་སྔར་བཤད་པ་དང་འདྲའོ། །ཞེས་ཟེར་བ་ནི་མི་འཐད་དེ།
ས་བཞི་པར་ཆོས་ཀྱི་བདེན་འཛིན་གྱི་གནས་ངན་ལེན་ཟད་པར་ཁས་བླངས་པའི་གནས་་་
ངན་ལེན་ཏེ་ཆོས་ཀྱི་བདག་འཛིན་གྱི་ས་བོན་ལ་བྱེད་དམ། བག་ཆགས་ལ་བྱེད་པ་གང་ཡིན།
དང་པོ་ལྟར་ན། ས་དང་པོ་ནས་ཆོས་ཀྱི་བདག་འཛིན་ཟད་པར་ཁྱེད་རང་གིས་ཁས་བླངས་
པས། དེའི་ས་བོན་ཡང་སྤངས་པར་ཁས་ལེན་དགོས་ལ། ས་དང་པོར་གནས་ངན་ལེན་མ་་་
ཟད། ས་འདིར་གནས་ངན་ལེན་ཟད་པར་ཁས་བླངས་པ་དང་འགལ་ལོ། །གཉིས་པ་ལྟར་ན།
ས་བཞི་པར་ཤེས་སྒྲིབ་ཟད་པར་ཐལ། དེར་ཆོས་ཀྱི་བདག་འཛིན་གྱི་བག་ཆགས་ཟད་པའི་
ཕྱིར། རྟགས་ཁས། འདོད་ན། ཤེས་སྒྲིབ་ཟད་པར་སྤངས་པའི་བྱང་སེམས་ཡོད་པར་འདོད་
པ་ནི་དེ་བས་ཀྱང་ངོ་མཚར་ཆེའོ། །སེམས་བསྐྱེད་ལྔ་པའི་སྐབས་སུ། དགག་པ་གཅིག་བྲིས་
འདུག་པ་ནི། གོང་འོག་གི་ལན་རྣམས་ཀྱིས་ཁེགས་པར་འདུག་པས་མ་བྲིས། སེམས་བསྐྱེད་
དྲུག་པའི་སྐབས་ཀྱི་དཀའ་འགྲེལ་ལས། གསུམ་པ་བཤད་བྱའི་སྟོང་ཉིད་གཏན་ལ་འབེབས་
པ་ལ་གཉིས་ཏེ། ཐུན་མོང་ཐེག་པའི་རྟོགས་བྱའི་སྟོང་ཉིད་བཤད་པ་ཐེག་པ་ཆེན་པོའི་་་་་
རྟོགས་བྱའི་སྟོང་ཉིད་བཤད་པའོ། །
དང་པོ་ལ་གཉིས་ཏེ། རྟེན་འབྲེལ་ཆོས་ཀྱི་བདག་མེད་སྒོས་སུ་བཤད། རྟེན་འབྲེལ་
གང་ཟག་གི་བདག་མེད་རྒྱས་པར་བཤད་པའོ། །དང་པོ་ལ་གསུམ་སྟེ། དེ་ཁོ་ན་ཉིད་ལུང་་་་
ལས་གསུངས་པའི་ཚུལ། བསྟན་བཅོས་སུ་གཏན་ལ་ཕབ་པའི་ཚུལ། དེ་ཉིད་གཞུང་འདིར་་་
རིགས་པས་བསྒྲུབ་པའི་ཚུལ་ལོ། །ཞེས་ས་བཅད་བྱས་ནས། དང་པོ་ས་བཅུ་པའི་མཉམ་ཉིད་
བཅུ་གསུངས་པའི་མདོས་བསྟན་པ་དང་། གཉིས་པ་རྩ་ཤེའི། བདག་ལས་མ་ཡིན་ཞེས་པའི་
428



ཚིགས་བཅད་གཅིག་གིས་བསྟན་པ་དང་། གསུམ་པ་ལ། ཐལ་རང་གི་རིགས་པ་གཉིས་སུ་ཕྱེ་
ནས་བཤད་འདུག་པ་དང་། ཐེག་ཆེན་གྱིས་རྟོགས་བྱའི་སྟོང་ཉིད་དང་། ཐེག་དམན་གྱིས་་
རྟོགས་བྱའི་སྟོང་ཉིད་ལ་རྟོགས་དཀའ་སླའི་ཁྱད་པར་དང་། ཕྲ་རགས་ཀྱི་ཁྱད་པར་ཡོད་པ་
ནང་འགལ་ཏེ། ཇི་ལྟར་འགལ་ན། དེ་གཉིས་ཀྱི་རྟོགས་བྱའི་སྟོང་ཉིད་ལ་ཕྲ་རགས་ཀྱི་ཁྱད་
པར་མེད་པར་ཐལ། མཐའ་བཞི་དང་བྲལ་བའི་སྟོང་ཉིད་ལས་ཕྲ་བའི་སྟོང་ཉིད་ནི་ཐེག་་་
ཆེན་པས་ཀྱང་མི་བཞེད་ལ། དེ་ཉིད་ཐེག་དམན་དང་ཐུན་མོང་བའི་རྟོགས་བྱའི་སྟོང་ཉིད་
ཡིན་པའི་ཕྱིར་ཏེ། བདག་ལས་མ་ཡིན་ཞེས་སོགས་ཀྱི་ཁྱད་པར་མེད་པར་ཐལ། མཐའ་བཞི་
དང་བྲལ་བའི་སྟོང་ཉིད་ལས་ཕྲ་བའི་སྟོང་ཉིད་ནི་ཐེག་ཆེན་པས་ཀྱང་མི་བཞེད་ལ། དེ་ཉིད་
ཐེག་དམན་དང་ཐུན་མོང་བའི་རྟོགས་བྱའི་སྟོང་ཉིད་ཡིན་པའི་ཕྱིར་ཏེ། བདག་ལས་མ་་་་
ཡིན་ཞེས་སོགས་ཀྱི་སྐབས་ནས་དངོས་སུ་བསྟན་པའི་སྟོང་ཉིད་དེ་དེའི་རྟོགས་བྱའི་སྟོང་་་
ཉིད་ཡིན་པའི་ཕྱིར། མ་གྲུབ་ན། ཁྱོད་རང་གིས་ཐུན་མོང་ཐེག་པའི་རྟོགས་བྱའི་སྟོང་ཉིད་་
བསྟན་བཅོས་ཀྱིས་གཏན་ལ་དབབ་ཚུལ། བདག་ལས་མ་ཡིན། ཞེས་སོགས་ཀྱི་ལུང་གིས་་་་
བསྟན་པར་འདོད་པ་དང་དངོས་སུ་འགལ་ལོ། །གཞན་ཡང་། ཐུན་མོང་ཐེག་པའི་རྟོགས་་
བྱའི་སྟོང་ཉིད་ལ་ཆོས་ཀྱི་བདག་མེད་དང་། གང་ཟག་གི་བདག་མེད་གཉིས་སུ་བྱེད་ནས།
ཐེག་ཆེན་གྱི་རྟོགས་བྱའི་སྟོང་ཉིད། བདག་མེད་འདི་ནི་འགྲོ་བ་རྣམས་དགྲོལ་ཕྱིར། །ཆོས་་
དང་གང་ཟག་དབྱེ་བ་རྣམ་གཉིས་གསུངས། །ཞེས་པས་དངོས་སུ་བསྟན་པའི་སྟོང་ཉིད་ལ་
བཤད་པ་དང་། དེ་གཉིས་ལ་རྟོགས་དཀའ་སླའི་ཁྱད་པར་ཡོད་པ་མི་འཐད་པར་ཐལ། དེའི་
སྐབས་ནས་དངོས་སུ་བསྟན་པའི་བདག་མེད་གཉིས་པོ་དེ། ཐུན་མོང་ཐེག་པའི་ཡང་རྟོགས་
བྱའི་སྟོང་ཉིད་དེ་ཡིན་པའི་ཕྱིར། རྟགས་དེར་ཐལ། ཐུན་མོང་ཐེག་པའི་རྟོགས་བྱའི་སྟོང་་་་
ཉིད་དེ་ལ་གཉིས་སུ་འབྱེད་རིགས་པའི་ཕྱིར། མ་གྲུབ་ན། དངོས། ཡང་། དགག་བྱ་ཚད་་་་་་
འཛིན་གྱི་སྐབས་སུ། ཊཱིཀ་ཆེན་ལས། སློབ་དཔོན་ལེགས་ལྡན་འབྱེད་ཀྱིས་ཕྱི་དོན་རང་གི་་་
མཚན་ཉིད་ཀྱིས་གྲུབ་པ་སོགས་གསུམ་དུ་ཁས་ལེན་པར་གསུངས་པ་དང༌། དེས་བློ་ལ་སྣང་
བའི་དབང་གིས་གཞག་པ་མ་ཡིན་པའི་སྡོད་ལུགས་ཀྱིས་མ་གྲུབ་པར་གསུངས་པ་ལ། ཁྱེད་



ཀྱི་དཀའ་འགྲེལ་དུ། དེ་ལ་རང་རྒྱུད་པས་བློ་ལ་སྣང་བའི་དབང་གིས་གཞག་པ་མ་ཡིན་པར་
ཆོས་དེ་རྣམས་ཀྱི་སྡོད་ལུགས་ཡོད་པས་རིགས་པའི་དགག་བྱར་གྱུར་བའི་བདེན་ཚད་དུ་
ཁས་ལེན་ཞེས་པ་ཁྱོད་ལ་འགལ་ཏེ། ལེགས་ལྡན་འབྱེད་ཀྱིས་ཕྱི་དོན་རང་གི་ངོ་བོས་གྲུབ་པ་
སོགས་གསུམ་དུ་ཁས་ལེན་ན། ཕྱི་དོན་བློ་ལ་སྣང་བའི་དབང་གིས་གཞག་པ་མ་ཡིན་པའི་་་
སྡོད་ལུགས་སུ་ཁས་མི་ལེན་པ་འགལ་བའི་ཕྱིར་རོ། །ཞེས་བྲིས་པ་ནི་གནད་མ་ཟིན་པ་ཡིན་
ཏེ། སློབ་དཔོན་ལེགས་ལྡན་འབྱེད་བདེན་གྲུབ་ཞལ་གྱིས་མི་བཞེས་པས་བློ་ལ་སྣང་བའི་་་་
དབང་གིས་གཞག་པ་མ་ཡིན་པའི་རང་གི་སྡོད་ལུགས་ཀྱི་ངོས་ནས་གྲུབ་པ་ཞལ་གྱིས་མི་་་
བཞེས་ཀྱང་། བློ་ལ་སྣང་བའི་དབང་གིས་གཞག་པའི་རང་གི་མཚན་ཉིད་ཀྱིས་གྲུབ་པ་ཞལ་
གྱིས་བཞེས་པའི་ཕྱིར། ཡང་ཁྱེད་ཀྱིས། རང་རྒྱུད་པའི་དགག་བྱ་འགོག་པའི་ཐད་ཀྱི་ཊཱིཀ་་་
ཆེན་ལ་དགག་པ་བྱེད་པ་ན། དོན་ཤེས་ཆ་མེད་བཀག་ནས་ཆ་བཅས་སྒྲུབ། ཆ་བཅས་ལ་ཆ་
དང་ཆ་ཅན་ངོ་བོ་ཐ་དད་པ་བཀག་ནས་ངོ་བོ་གཅིག་ཏུ་སྒྲུབ་ཅེས་པ་ཡང་མ་བརྟགས་་་་
བཞིན་དུ་རང་གར་སྨྲ་བའམ། ཡང་ན་རང་རྒྱུད་པའི་སྐྱེས་ཆེན་རྣམས་ལས་གཅིག་དུ་བྲལ་
གྱི་ཕྱོགས་ཆོས་སྒྲུབ་པའི་ཚེ། ཆ་དུ་མ་དང་བཅས་པར་སྣང་བའི་རྟགས་ཀྱིས་གཅིག་ཏུ་་་་་
བདེན་པ་བཀག ཁྱབ་བྱེད་ཁེགས་པས་ཁྱབ་བྱ་དུ་མ་ཁེགས་པ་ཙམ་གསུངས་ཀྱི། བདེན་་་
མེད་བསྒྲུབ་པའི་རིགས་པས་མཐར་ཐུག་ཆ་དང་ཆ་ཅན་ངོ་བོ་གཅིག་ཏུ་བསྒྲུབ་པ་རང་་་་་
རྒྱུད་པའི་གཞུང་གང་དུའང་མི་སྣང་བའི་ཕྱིར་རོ། །ཞེས་བྲིས་འདུག་པ། འདི་ནི་ཁྱེད་རང་
གིས་ཊཱིཀའི་དོན་མ་རྟོགས་བཞིན་དུ་ཀུན་སློང་ངན་པས་སྒྲོ་བཏགས་ནས་སྐྱོན་མ་མཐོང་་་
བཞིན་དུ་སྐྱོན་འདུག་གོ་ཞེས་སྒྲོ་འདོགས་པའམ། རྗེ་བླ་མས་རང་རྒྱུད་པའི་སྐྱེས་བུ་ཆེན་པོ་
རྣམས་ལ་སྐུར་པ་བཏབ་འདུག་གོ་ཞེས་བརྗོད་ན། བླུན་པོ་རྒྱུ་མཚན་མ་མཐོང་བར་ཚིག་་་
ཙམ་གྱི་རྗེས་སུ་འབྲང་བ་དག་ལས་ངན་པ་ལ་སྦྱོར་བ་ཡིན་ཏེ། ཊཱིཀ་ཆེན་ལས་ནི། གཟུགས་
ཅན་དང་གཟུགས་ཅན་མ་ཡིན་པའི་དངོས་པོ་གཉིས་ཀ་ལ་ཆ་མེད་བཀག་པས། དངོས་པོ་
ཡིན་ན་ཆ་བཅས་ཡིན་པས་ཁྱབ་པ་གྲུབ། ཆ་དང་ཆ་ཅན་ངོ་བོ་ཐ་དད་ཡིན་ན། དེ་གཉིས་་
འབྲེལ་མེད་དུ་འགྱུར་བས་དེ་གཉིས་ལ་འབྲེལ་བ་གྲུབ་ལ། དེ་གཉིས་ངོ་བོ་ཐ་དད་ཡིན་པ་
430



བཀག་ནས་དེ་གཉིས་ངོ་བོ་གཅིག་ཏུ་བསྟན། དེ་གཉིས་ངོ་བོ་གཅིག་ཏུ་ངེས་པའི་ཚེ་དེ་་་་
གཉིས་ངོ་བོ་གཅིག་ཡིན་ཡང་བློ་ལ་ངོ་བོ་ཐ་དད་དུ་སྣང་བའི་ཚུལ་དང་གནས་ཚུལ་མི་་་་་
མཐུན་པའི་ཆོས་སུ་བསྟན་ནས། དེའི་རྒྱུ་མཚན་གྱིས་ཆ་དང་ཆ་ཅན་དོན་དམ་པར་མེད་་་་
པར་གསུངས་པ་ལ། ཁྱེད་ཀྱིས་བདག་མེད་སྒྲུབ་པའི་རིགས་པ་མཐར་ཐུག་ཆ་དང་ཆ་ཅན་
ངོ་བོ་གཅིག་ཏུ་སྒྲུབ་པ་རང་རྒྱུད་པའི་གཞུང་གང་དུའང་མི་སྣང་བའི་ཕྱིར། ཞེས་བྲིས་་་་་་
འདུག་པ། ཊཱིཀ་ཆེན་ལས། བདག་མེད་སྒྲུབ་པའི་རིགས་པས་དེ་ལྟར་སྒྲུབ་པར་རང་རྒྱུད་་་
པའི་གཞུང་ལས་གསུངས་ཞེས་གང་དུ་ཡང་མ་གསུངས་པའི་ཕྱིར། ཡང་ཁྱོད་ཀྱིས་ཆ་དང་་
ཆ་ཅན་ངོ་བོ་གཅིག་པ་དེ་བློ་ལ་སྣང་བའི་དབང་གིས་གཞག་པ་མིན་པའི་སྡོད་ལུགས་ཡིན་
པར་ཐལ། དོན་ལ་ཆ་དང་ཆ་ཅན་ངོ་བོ་གཅིག་ཡིན་པ་གང་ཞིག བློ་ལ་ནི་ཡིད་ཇི་ལྟར་་་་་
གཏད་ཀྱང་དེ་གཉིས་ངོ་བོ་ཐ་དད་ཡིན་པར་སྣང་། ཞེས་བྲིས་འདུག་པ། འོ་ན་སྟོང་པ་དང་
རྟེན་འབྱུང་ངོ་བོ་གཅིག་ལ་སྦྱར་ནས། དེར་ཐལ། དེའི་ཕྱིར། དེ་གཉིས་ངོ་བོ་གཅིག་མ་ཡིན་
ན། ཐལ་རང་གི་གཞུང་མཐའ་ཡས་པ་ལས་དེ་གཉིས་ངོ་བོ་གཅིག་ཏུ་གསུངས་པ་ལྟོས་ཤིག
གཉིས་པ་གྲུབ་སྟེ། དེ་གཉིས་བློ་ལ་ཐ་དད་དུ་སྣང་བའི་ཕྱིར། འདོད་ན། ངོ་བོ་གཅིག་པ་བློ་
ལ་སྣང་བའི་དབང་གིས་གཞག་པ་མ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ།
དེ་གཉིས་ངོ་བོ་གཅིག་པ་ཐ་སྙད་དུ་ཡོད་པའི་ཕྱིར། ཡང་ཁྱོད་ཀྱིས། བློ་ལ་ཡིད་ཇི་ལྟར་་་་་་
གཏད་ཀྱང་བདག་དང་ཕུང་པོ་ངོ་བོ་ཐ་དད་དུ་སྣང་བར་ཐལ། དེ་ལ་ཤིང་རྟ་དང་ཤིང་་་་
རྟའི་ཆ་ཤས་ངོ་བོ་ཐ་དད་དུ་སྣང་བའི་ཕྱིར། འདོད་ན། ཕྱི་རོལ་པས་བདག་ཕུང་ངོ་བོ་ཐ་
དད་དུ་ལྟ་བའི་ལྟ་བ་ལྔ་པོ་ཕུང་པོ་ལ་མ་བལྟོས་པར་བདག་ཡོད་པར་ལྟ་བ་ཡིན་པས་་་་་
འཇིག་ལྟའི་གྲངས་སུ་མི་བགྲང་པར་གཞུང་འདིའི་འགྲེལ་པར་གསུངས་པ་ལྟར་དུ་ཁས་་་་
བླངས་པ་དང་འགལ་མི་འགལ་སོམས་ཤིག ཅེས་བྲིས་འདུག་པ། ཁཱིཀ་ཆེན་གྱིས། དེའི་ཚེ་དེ་
ལ་ཡིད་ཇི་ལྟར་གཏད་པ་ན། ཡིན་ཚུལ་ངོ་བོ་གཅིག་ཡིན་ཀྱང་། སྣང་ཚུལ་ངོ་བོ་ཐ་དད་དུ་
སྣང་བ་བསྙོན་དུ་མེད་པས། སྒྱུ་མ་བཞིན་དེར་སྣང་བ་དང་། དེས་སྟོང་པ་གཉིས་ཚོགས་སུ་
གཏན་ལ་དབབ། ཅེས་པའི་དོན་ནི། རང་རྒྱུད་པས་དངོས་སྨྲ་བ་འགོག་པ་ན། ཆ་དང་ཆ་་་
431



ཅན་གཉིས་དོན་དམ་པར་ངོ་བོ་གཅིག་ཡིན་པ་མི་འཐད་དེ། དེའི་ཚེ་རྒོལ་བ་གཉིས་ཀས་ཆ་
དང་ཆ་ཅན་ལ་ཡིད་ཇི་ལྟར་གཏད་པ་ན། རྒོལ་བ་གཉིས་ཀའི་གཏོད་བྱེད་ཀྱི་བློ་ལ་དེ་་་་
གཉིས་ངོ་བོ་ཐ་དད་དུ་སྣང་ཡང་། དེ་གཉིས་ངོ་བོ་གཅིག་ཡིན་པས་སྣང་བ་ལྟར་གྱིས་སྟོང་
པའི་སྒྱུ་མ་ལྟ་བུ་ཡིན་པའི་ཕྱིར། ཞེས་པའི་དོན་ཡིན་ལ། ཁྱེད་ཀྱིས་དེའི་དོན་མ་གོ་བར་ཆ་་
དང་ཆ་ཅན་ངོ་བོ་ཐ་དད་དུ་བློ་ལ་མི་སྣང་བར་བཟུང་ནས། བློ་སྤྱི་ཙམ་པ་ལ་བདག་ཕུང་ངོ་
བོ་ཐ་དད་དུ་སྣང་བ་དང༌། ཕྱི་རོལ་བས་བདག་ཕུང་ངོ་བོ་ཐ་དད་དུ་ལྟ་བའི་ལྟ་བ་ལྔ་པོ་་་
ཕུང་པོ་ལ་མ་བལྟོས་པར་ལྟ་བ་ཡིན་པ་འདིའི་འགྲེལ་བར་གསུངས་པ་དང་འགལ་ཟེར་བ་
མི་འཐད་དེ། བདག་ཕུང་ངོ་བོ་ཐ་དད་དུ་བློ་ལ་སྣང་གི །ཕྱི་རོལ་པས་དོན་དམ་པར་ངོ་བོ་
ཐ་དད་དུ་འཛིན་པའི་ལྟ་བ་ལྔ་པོ་ཡོད་པས། ཊཱིཀ་ཆེན་གྱི་གྲུབ་མཐའ་དེ་རྣམས་ལ་གནོད་་
པ་ཅི་ཡང་མེད་པའི་ཕྱིར། ཊཱིཀ་ཆེན་གྱི་ཐལ་འགྱུར་བའི་དགག་བྱ་ངོས་འཛིན་འགོག་པ་ན།
ལྟོ་ལྡིར་ཞབས་ཞུམ་ལ་བུམ་པ་ཞེས་མིང་དུ་བཏགས་པ་དང་། རྫོགས་པའི་སངས་རྒྱས་ལ་་་
ཐམས་ཅད་མཁྱེན་པ་ཞེས་མིང་དུ་བཏགས་པ་གཉིས་མིང་དུ་བཏགས་པ་ཙམ་གྱིས་གཞག་
པར་མཚུངས་པར་ཐལ། དེ་ལ་མིང་གིས་བཏགས་པ་ཙམ་གྱིས་གཞག་པ་མ་ཡིན་པའི་དོན་
མེད་པར་མཚུངས་པའི་ཕྱིར། འདོད་ན། དེ་གཉིས་འདོད་རྒྱལ་གྱི་མིང་དུ་མཚུངས་པར་་་
འགྱུར་རོ་ཞེས་དང་། རྒྱུ་མཚན་ཅན་གྱི་མིང་དོན་རྣམས་ནི་ཐ་སྙད་དཔྱོད་བྱེད་ཀྱི་རིགས་་་
པས་བཙལ་བའི་ཚེ་རྙེད་པར་ནི་ཐལ་རང་གཉིས་ཀ་མཚུངས་ལ། དོན་དམ་དཔྱོད་བྱེད་ཀྱི་
རིགས་པས་བཙལ་བའི་ཚེ་མི་རྙེད་པ་ནི་གཉིས་ཀ་འདོད་ལ་ཞེས་བྲིས་འདུག་པ། རིགས་པ་
འདི་འདྲ་བཏང་ནས། ཐམས་ཅད་མཁྱེན་པ་ཙོང་ཁ་པ་འགོག་པར་འདོད་པ་ནི་མཁས་་་་
པའི་བཞད་གད་ཀྱི་གནས་ཡིན་ཏེ། ལྟོ་ལྡིར་ཞབས་ཞུམ་ལ་བུམ་པ་ཞེས་མིང་དུ་བཏགས་པ་
དང་། རྫོགས་པའི་སངས་རྒྱས་ལ་ཐམས་ཅད་མཁྱེན་པ་ཞེས་མིང་བཏགས་པ་གཉིས་མིང་
དུ་བཏགས་པ་ཙམ་གྱི་དབང་གིས་གཞག་པར་མཚུངས་པར་ཐལ། དང་པོ་དེ་མིང་གིས་་་་
བཏགས་པ་ཙམ་གྱིས་བཞག་པ་གང་ཞིག ཕྱི་མ་དེ་ཡང་དེ་ལྟར་ཡིན་པའི་ཕྱིར། དང་པོ་་་་
གྲུབ་སྟེ། ལྟོ་ལྡིར་ཞབས་ཞུམ་ལ་བུམ་པ་ཞེས་མིང་དུ་བཏགས་ཀྱི། བུམ་པའི་གདགས་གཞིར་
432



གྱུར་བའི་ལྟོ་ལྡིར་བའི་ཆ་ཤས་རེ་རེ་བ་དང་། - ཚོགས་པ་གང་གི་སྟེང་ནས་ཀྱང་བུམ་པ་་་་་་
བཙལ་ན་མི་རྙེད་པའི་ཕྱིར་ཏེ། བུམ་པ་རང་གི་མཚན་ཉིད་ཀྱིས་མ་གྲུབ་པའི་ཕྱིར། ཕྱི་་་་
ཡང་དེས་རིགས་འགྲེ། གཞན་ཡང་། དེ་གཉིས་མིང་དུ་བཏགས་པ་ཙམ་དུ་མཚུངས་པར་་་
ཐལ། དེ་གཉིས་ཀ་མིང་གིས་བཏགས་པ་ཙམ་ཡིན་པའི་ཕྱིར་ཏེ། དུས་གསུམ་དང་། མྱང་་་་་
འདས། ནམ་མཁའ། གང་ཟག་ལ་སོགས་པའི་ཆོས་ཐམས་ཅད་མིང་གིས་བཏགས་པ་ཙམ་་
ཡིན་པའི་ཕྱིར་ཏེ། མདོ་ལས། དགེ་སློང་དག ལྔ་བོ་འདི་རྣམས་ནི་མིང་ཙམ་ཐ་སྙད་ཙམ་་་
བཏགས་པ་ཙམ་སྟེ། གང་འདི་ལྟ་སྟེ། འདས་པའི་དུས་དང་མ་འོངས་པའི་དུས་དང་ནམ་་
མཁའ་དང་མྱ་ངན་ལས་འདས་པ་དང་གང་ཟག་གོ། །ཞེས་གསུངས་པའི་ཕྱིར། གཞན་ཡང་།
རྒྱུ་མཚན་ཅན་གྱི་མིང་དོན་དོན་དམ་དཔྱོད་བྱེད་ཀྱི་རིགས་པས་བཙལ་ན་མི་རྙེད་པར་་་་་
ཐལ་རང་གཉིས་ཀས་འདོད་པ་མི་འཐད་དེ། ཐལ་འགྱུར་བས་དེ་ལྟར་འདོད་ཀྱང་། ཐལ་་
འགྱུར་བ་ལྟར་ན། རང་རྒྱུད་པས་དེ་ལྟར་མི་འདོད་པའི་ཕྱིར། དང་པོ་ངེད་གཉིས་ཀ་ལ་་་
མཐུན་གྲུབ་ཡིན། གཉིས་པ་དེར་ཐལ། ཤེས་རབ་སྒྲོན་མེ་ལས། གཟུགས་ཞེས་བྱ་བ་ཡིད་ལ་
བརྗོད་པ་དང་། ཚིག་ཏུ་བརྗོད་པའི་ཀུན་བརྟགས་པ་གང་ཡིན་པ་དེ་མེད་དོ་ཞེས་ན།
དངོས་པོ་ལ་སྐུར་བ་འདེབས་པ་ཡིན་ཏེ། ཡིད་ལ་བརྗོད་པ་དང་། ཚིག་ཏུ་བརྗོད་པ་ལ་སྐུར་
བ་འདེབས་པ་ཡིན་པའི་ཕྱིར། ཞེས་སེམས་ཙམ་པས་ཀུན་བརྟགས་རང་གི་མཚན་ཉིད་ཀྱིས་
མ་གྲུབ་པར་ཁས་བླངས་པ་ལ། ཀུན་བརྟགས་འདོགས་བྱེད་ཀྱིས་མིང་རང་གི་མཚན་ཉིད་་
ཀྱིས་མེད་པར་འདོད་པ་ཡིན་ན། དངོས་པོ་ལ་སྐུར་འདེབས་སུ་འགྱུར་ཞེས། མིང་རང་གི་་
མཚན་ཉིད་ཀྱིས་ཡོད་པར་གསུངས་པ་དང་། ཡང་དེ་ཉིད་ལས། ཅི་སྟེ་གང་ཡང་རུང་བས་
དེ་གཉིས་ཀྱི་དོན་ཀུན་བརྟགས་པ་དེ་མེད་དེ། དཔེར་ན། ཐག་པ་ལ་སྦྲུལ་གྱི་བློ་བཞིན་ནོ་ཞེ་
ན་ནི། ཀུན་བརྟགས་པ་དེ་མེད་པ་མིན་ཏེ། དེ་ལ་རྣམ་པ་འདྲ་བས་བློ་གྲོས་འཁྲུལ་བས་ཀུན་
བརྟགས་པའི་དོན་མེད་ཀྱང་། ཐ་སྙད་དུ་སྦྲུལ་འཁྱིལ་བ་ལ་དེ་མེད་པ་མ་ཡིན་པའི་ཕྱིར། །
ཞེས་སེམས་ཙམ་པས་བརྟགས་དོན་ཀུན་བརྟགས་རང་གི་མཚན་ཉིད་ཀྱིས་མེད་པར་ཁས་
བླངས་པ་ལ། ཐག་ཁྲ་ལ་སྦྲུལ་དུ་བཏགས་པའི་ཐག་ཁྲ་སྦྲུལ་ཡིན་པ་རང་གི་མཚན་ཉིད་ཀྱིས་
433



མེད་ཀྱང་། ཐ་སྙད་དུ་སྦྲུལ་འཁྱིལ་བ་ལ་སྦྲུལ་དུ་བཏགས་པའི་སྦྲུལ་འཁྱིལ་བ་སྦྲུལ་དུ་རང་་
གི་མཚན་ཉིད་ཀྱིས་མེད་པ་མ་ཡིན་པར་གསུངས་པས་ན། རང་རྒྱུད་པས་རང་གི་མཚན་་་་་
ཉིད་ཀྱིས་གྲུབ་པ་ཁས་ལེན་པའི་ཕྱིར། ཤེས་རབ་སྒྲོན་མེའི་ལུང་འདི་དག་རང་རྒྱུད་པས་་་
རང་གི་མཚན་ཉིད་ཀྱིས་གྲུབ་པར་ཁས་ལེན་པར་སྟོན་པའི་ལུང་གསལ་ཤོས་སུ་དྲང་ངེས་་
རྣམ་འབྱེད་དུ་བཤད་པ་ལྟར་གདོན་མི་ཟ་བར་ཁས་ལེན་དགོས་ཏེ། ལུང་འདི་དག་ནི་་་་
སེམས་ཙམ་པས་ཀུན་བཏགས་རང་གི་མཚན་ཉིད་ཀྱིས་མེད་པ་དགོངས་འགྲེལ་གྱི་མདོའི་
དོན་དུ་བཀྲལ་བ་ལ། ཀུན་བརྟགས་རང་གི་མཚན་ཉིད་ཀྱིས་མེད་པ་བཀག་ནས། དེ་རང་གི་
མཚན་ཉིད་ཀྱིས་ཡོད་པ་བསྒྲུབ་པ་ཡིན་གྱི། དེ་མེད་པར་འདོད་པ་བཀག་ནས་དེ་ཡོད་པར་
བསྒྲུབ་པ་མ་ཡིན་པའི་ཕྱིར་ཏེ། སེམས་ཙམ་པས་ཀུན་བརྟགས་མེད་པར་མི་འདོད་པའི་ཕྱིར།
ཡང་ཊཱིཀ་ཆེན་ལས། དེ་ལྟར་ན་བདེན་འཛིན་ལེགས་པར་ངོས་ཟིན་ན། བདེན་འཛིན་་་་་
གཉིས་མིན་པའི་རྟོག་པ་དུ་མ་ཞིག་ཡོད་པ་ཤེས་པར་འགྱུར་བས་རྟོགས་པས་གང་བཟུང་
ཐམས་ཅད་དེ་ཁོ་ན་ཉིད་ལ་སྦྱར་བའི་རིགས་པས་འགོག་པར་འདོད་པའི་ལོག་རྟོག་ཐམས་
ཅད་ལྡོག་པར་འགྱུར་རོ། །དཀོན་བརྩེགས་ལས། འོད་སྲུངས། གང་ཟག་གི་བདག་ཏུ་ལྟ་བ་
རི་རབ་ཙམ་ནི་སླའི། ཞེས་སོགས་དང་། མངོན་རྟོགས་རྒྱན་དུ། གཟུགས་སོགས་ཕུང་པོ་སྟོང་
ཉིད་དང་། །དུས་གསུམ་རྟོག་པའི་ཆོས་རྣམས་ལ། །སྤྱོད་པའི་འདུ་ཤེས་མི་མཐུན་ཕྱོགས། །
ཞེས་དང་། གཞན་ཡང་རྩ་ཤེ་དང་། བཞི་བརྒྱ་པའི་ལུང་མང་དུ་དྲངས་པའི་མཐར། ཁྱེད་་་
བདེན་པ་ཁོ་ན་དགག་བྱར་བྱས་ནས། བདེན་པར་མེད་པ་དང་བློ་ཕུང་པོ་གསུམ་པ་གཉིས་
ཀ་ལ་གནས་པར་འདོད་པའི་ཕྱིར་རོ། །དེས་ན་ལྟ་བ་འདི་ནི་འཕགས་པ་ལྷས། དངོས་པོ་་་
མེད་པའི་ཉི་ཚེ་ལ། །རྨོངས་པ་རྣམས་ནི་ཉེ་བར་གནས། །ཁོང་དམྱལ་དམན་པའི་གནས་ལ་
ནི། །བླུན་པོ་དེ་དག་འདི་ན་གནས། །ཞེས་པའི་ལྟ་བར་སོང་ཉན་ཡོད་པས་བག་ཡོད་མཛད་
འཚལ་ལོ། །ཞེས་བྲིས་འདུག་པ། ཁྱེད་ཀྱི་དགག་པ་དེ་རྣམས་ལུང་རིགས་ཁས་བླངས་སོགས་
མཐའ་དག་དང་འགལ་འདུག་སྟེ། ཁྱེད་ཀྱིས་རྟོག་པ་གང་ཡིན་ཐམས་ཅད་དང་། དེས་་་་་
བཟུང་བའི་ཞེན་ཡུལ་རྣམས་དེ་ཁོ་ན་ཉིད་ཀྱི་རིགས་པས་འགོག་པར་ཁས་བླངས་ཤིང་། དེ་
434



ལུང་རིགས་མཐའ་དག་དང་འགལ་བའི་ཕྱིར་ཏེ། བྱང་སེམས་སོ་སྐྱེའི་རྒྱུད་ཀྱི་ཀུན་རྫོབ་་་་
སེམས་བསྐྱེད་དང༌། སྟོང་ཉིད་རྟོགས་པའི་ཤེས་རབ་རྣམས་ཀྱང་རྟོག་པ་ཡིན་ཞིང་། དེ་་་་
རྣམས་རིགས་པས་མི་འགོག་པར་མ་ཟད། ཐེག་ཆེན་གྱི་རིགས་ཅན་རྣམས་ཀྱིས་ཆེད་དུ་་་་
གཉེར་ནས་བསྒྲུབ་རྒྱུའི་ལམ་ཡིན་པའི་ཕྱིར། ཁྱེད་ཀྱིས་རྟོག་པ་གང་ཡིན་ཐམས་ཅད་འགོག་
དགོས་པའི་ཤེས་བྱེད་དུ་དྲངས་པའི་ལུང་དེ་རྣམས་ཀྱི་དོན་ནི། སྟོང་ཉིད་བདེན་གྲུབ་ཏུ་་་
བཟུང་ནས་སྤྱོད་ན་ཡང་མཚན་མ་ལ་སྤྱོད་པ་དང་། དཀོན་བརྩེགས་ཀྱི་ལུང་གི་དོན་ཡང་།
སྟོང་ཉིད་སོགས་བདེན་གྲུབ་ཏུ་འཛིན་པ་བཟློག་ནས་སྟོང་ཉིད་སོགས་ཆོས་ཐམས་ཅད་་་་
བདེན་མེད་དུ་ལྟ་བར་གསུངས་པས། རྟོག་པ་ཐམས་ཅད་འགོག་པར་ཅུང་ཟད་ཀྱང་མ་་་་
བསྟན་ཅིང་། ཁྱོད་རང་ཆོས་ཐམས་ཅད་རང་བཞིན་གྱིས་མེད་པ་དང་། བདེན་པར་མེད་པ་
སྟོང་ཉིད་རྣམ་དག་མ་ཡིན་པར་འདོད་པ་ལ་གནོད་པའི་ཕྱིར། རྗེས་བདེན་པ་ཁོ་ན་འགོག་
ཅེས་པ་ཡང་། བདེན་གྲུབ་འགོག་པའི་དོན་ཡིན་གྱི། དེ་ལྟར་མ་ཡིན་ན། རྗེས་བདེན་པ་དང་
དོན་དམ་བདེན་པ་དང་ངོ་བོ་དང་རང་བཞིན་ལ་སོགས་པ་ཡོད་པར་ཞལ་གྱིས་བཞེས་པས།
བདེན་པ་ཁོ་ན་འགོག་ཅེས་པ་ཡང་འགྲེལ་མེད་ཡིན་ལ། བདེན་གྲུབ་ལ་བཞེད་ན་ཡང་། ཁོ་
ན་ཞེས་པའི་ཚིག་ཁྱེད་ཀྱི་བླུན་རྟགས་ཡིན་ཏེ། རྗེས་མཐའ་བཞི་དང་། མཐའ་གཉིས་སོགས་
རྟག་ཆད་ཀྱི་མཐའ་གཉིས་ཀ་འགོག་གི། རྟག་ལྟ་ཁོ་ན་འགོག་བྱེད་ཅེས་གང་དུ་ཡང་མ་་་་་
གསུངས་པའི་ཕྱིར། ཁྱེད་ཀྱིས། དངོས་པོ་མེད་པ་ཉི་ཚེ་ལ། །ཞེས་སོགས་དྲངས་ནས། ཞེས་་་
པའི་ལྟ་བར་སོང་ཉེན་ཡོད་པས་བག་ཡོད་མཛད་འཚལ། ཞེས་གསུངས། རྩ་ཤེ་ལས། ཁྱོད་ནི་
རང་གི་སྐྱོན་རྣམས་ནི། །ང་ལ་ཡོངས་སུ་སྒྱུར་བྱེད་པ། །རྟ་ལ་མངོན་པར་ཞོན་བཞིན་དུ། །རྟ་
ཉིད་བརྗེད་པར་གྱུར་བ་བཞིན། །ཞེས་པ་ལྟར་དུ་སོང་འདུག་སྟེ། ཁྱོད་ཆོས་ཐམས་ཅད་ཡོད་
པ་ཡང་མ་ཡིན། མེད་པ་ཡང་མ་ཡིན། གཉིས་ཀ་ཡང་མ་ཡིན། གཉིས་ཀ་མ་ཡིན་པ་ཡང་མ་
ཡིན་པར་ལྟ་བའི་ལྟ་བ་དེ་རྟག་ཆད་གཉིས་ཀའི་མཐའ་ལ་གནས་པའི་ལྟ་བ་ཡིན། ཆོས་་་་་
ཐམས་ཅད་བདེན་པར་མེད་པར་ལྟ་བའི་ལྟ་བ་དེ་རྟག་ཆད་ཀྱི་མཐའ་གཉིས་དང་བྲལ་
བའི་ལྟ་བ་ཡིན་པའི་ཕྱིར། དང་བོ་གྲུབ་སྟེ། ཆོས་ཐམས་ཅད་ཡོད་པ་མ་ཡིན་པར་ལྟ་བ་དེ་་
་435



ཆོས་ཐམས་ཅད་མེད་པར་ལྟ་བ་ཡིན་པའི་ཕྱིར་ཏེ། ཆོས་ཐམས་ཅད་ཡོད་པ་མ་ཡིན་ཞེས་་་
ཁས་བླངས་པས་ཆོས་ཐམས་ཅད་མེད་པར་ཁས་བླངས་པར་སོང་བའི་ཕྱིར་ཏེ། མདོ་སྡུད་་
པ་ལས། གང་ཞིག་ཡོད་པ་མ་ཡིན་དེ་ནི་མེད་ཅེས་བྱ། །ཞེས་གསུངས་པའི་ཕྱིར། རྩ་རྟགས་་
གཉིས་པ་གྲུབ་སྟེ། རང་བཞིན་གྱིས་མེད་ཅེས་པས་ཐ་སྙད་དུ་ཡོད་པར་ཤུགས་ཀྱིས་གྲུབ་་་
པས་ཆད་མཐའ་དང་བྲལ། རང་བཞིན་གྱིས་མེད་ཅེས་པས་རང་བཞིན་གྱིས་ཡོད་པ་དངོས་
སུ་བཀག་པས་རྟག་མཐའ་དང་བྲལ་བའི་ཕྱིར། དང་པོ་གྲུབ་སྟེ། རང་བཞིན་གྱིས་མེད་པར་
ཁས་བླངས་པར་མ་སོང་བའི་ཕྱིར་ཏེ། རང་བཞིན་གྱིས་ཞེས་སྨོས་པ་ལ་དགོས་པ་ཡོད་པའི་
ཕྱིར། གཞན་ཡང་། ཁྱོད་དེ་ལྟར་ཁས་ལེན་པ་ནི་དངོས་འགལ་ཁས་ལེན་པ་ཡིན་ཏེ། ཆོས་་་
ཐམས་ཅད་མེད་པ་མིན་ཞེས་སྨྲས་པ། ཆོས་ཐམས་ཅད་ཡོད་པ་མ་ཡིན་པས་སྨྲས་པ་དང་་་་
དངོས་སུ་འགལ། ཆོས་ཐམས་ཅད་ཡོད་མེད་གཉིས་ཀ་མ་ཡིན་ཞེས་སྨྲས་པས། ཆོས་ཐམས་
ཅད་ཡོད་མེད་གཉིས་ཀ་མ་ཡིན་པ་མ་ཡིན་ཞེས་སྨྲས་པ་དང་དངོས་སུ་འགལ་བའི་ཕྱིར། །
དང་པོ་གྲུབ་སྟེ། ཡོད་མེད་དངོས་འགལ་ཡིན་པའི་ཕྱིར། ཕྱི་མ་མ་གྲུབ་ན། ཁས་བླངས་་་་་
དངོས་སུ་འགལ་བ་མི་སྲིད་པར་འགྱུར་རོ། །གཞན་ཡང་། ཆོས་གང་ལ་ཡང་ཡིན་མིན་གང་
དུ་ཡང་མཐའ་གཅིག་ཏུ་སྨྲ་མི་རིགས་པར་ཐལ། འདོད་ན། ཆོས་ཐམས་ཅད་སྤྲོས་བྲལ་ཡིན་
ཞེས་པ་དང་། ཡོད་མེད་སོགས་བཞི་གང་ཡང་མ་ཡིན་ཞེས་ཀྱང་མཐའ་གཅིག་ཏུ་སྨྲ་མི་་་་
རིགས་པར་ཐལ་ལོ། །གཞན་ཡང་། ཆོས་ཐམས་ཅད་མེད་པ་མ་ཡིན་ཞེས་སྨྲས་པས་ཆོས་་་
ཐམས་ཅད་ཡོད་པར་སྨྲ་བར་སོང་བར་ཐལ། ཆོས་ཐམས་ཅད་མེད་པ་བཀག་པས་ཆོས་་་་
ཐམས་ཅད་ཡོད་པར་འགྱུར་བའི་ཕྱིར། མེད་པ་ལོག་པ་ལས་ཡོད་པར་འཇོག་པའི་ཕྱིར་ཏེ།
རང་བཞིན་གྱིས་མེད་པ་ལོག་ན་རང་བཞིན་གྱིས་གྲུབ་པར་འགལ་བའི་ཕྱིར། རྩོད་ཟློག་ལས།
རང་བཞིན་མེད་པ་ཉིད་ལོག་ན། །རང་བཞིན་ཉིད་དུ་རབ་གྲུབ་འགྱུར། །ཞེས་གསུངས་པའི་
ཕྱིར། དེས་ན་ཁྱོད་རང་སྤྲོས་བྲལ་ཆེན་མོ་ཐལ་འགྱུར་བའི་སྟོང་ཉིད་མཐར་ཐུག་པ་ཡིན་་་་་
ཞིང་། ཆོས་ཐམས་ཅད་བདེན་མེད་དུ་བཟུང་ནས་ཆད་ལྟར་འགྱུར། ཞེས་སྨྲ་བ་ནི་ལུང་་་་་
རིགས་མཐའ་དག་དང་འགལ་ཏེ། འོ་ན། བདེན་མེད་རྟོགས་པའི་ཤེས་རབ་ཀྱང་ཆད་ལྟ་་་
436



ཡིན་པར་ཐལ། དེས་དེ་བདེན་པར་མེད་པར་བཟུང་བའི་ཕྱིར། ཁྱབ་པ་ཁས། འདོད་ན། །
འཕགས་པའི་མཉམ་གཞག་ཡེ་ཤེས་ཀྱང་ཆད་ལྟར་ཐལ་ལོ། །གཞན་ཡང་། ཆོས་ཐམས་ཅད་
རང་བཞིན་མེད་པར་ལྟ་བའི་ལྟ་བ་དེ་ལྟ་བ་རྣམ་དག་ཡིན་པར་ཐལ། ཤེར་སྙིང་གི་མདོ་ལས།
དེ་ནས་ཤཱ་རིའི་བུས་སྤྱན་རས་གཟིགས་ལ་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་ལ་ཇི་་་་
ལྟར་བསླབ་པར་བྱ་བ་དྲིས་པའི་ལན་དུ། ཕུང་པོ་ལྔ་དེ་དག་ཀྱང་རང་བཞིན་གྱིས་སྟོང་པར་
རྣམ་པར་ཡང་དག་པར་རྗེས་སུ་བལྟའོ། །ཞེས་དང༌། སྡུད་པ་ལས་ཀྱང་། ཆོས་རྣམས་རང་་་
བཞིན་མེད་པར་ཡོངས་སུ་ཤེས་གྱུར་བ། །འདི་ནི་ཤེས་རབ་ཕ་རོལ་ཕྱིན་མཆོག་སྤྱོད་པ་ཡིན། །
ཞེས་ཆོས་ཐམས་ཅད་རང་བཞིན་གྱིས་མེད་པར་ལྟ་བ་ཤེས་རབ་ཀྱི་ཕ་རོལ་ཏུ་ཕྱིན་པའི་་་་
ཉམས་ལེན་དང་སྤྱོད་པར་གསུངས་པ་ཡིན་པའི་ཕྱིར་དང་། འཇུག་པ་ལས་དེ་ཕྱིར་བདག་
དང་བདག་གི་སྟོང་ལྟ་བས། །རྣལ་འབྱོར་བ་དེ་རྣམ་པར་གྲོལ་བར་འགྱུར། །ཞེས་དང་། །
བདག་མེད་འདི་ནི་འགྲོ་བ་རྣམས་དགྲོལ་ཕྱིར། །ཆོས་དང་གང་ཟག་དབྱེ་བ་རྣམ་གཉིས་་་་
གསུངས། །ཞེས་བདག་མེད་གཉིས་བསྒོམས་པས་འཁོར་བ་ལས་གྲོལ་བ་ཐོབ་པར་གསུངས་
པའི་ཕྱིར། གཞན་ཡང་། ཁྱེད་ཀྱིས་ཤེར་ཕྱིན་གྱི་མདོ་དང་། དཀོན་བརྩེགས། མངོན་རྟོགས་
རྒྱན། འཕགས་པ་ཡབ་སྲས་ཀྱི་གཞུང་རྣམས་ཀྱི་དོན་གནས་ལུགས་བསྒོམ་པའི་ཚེ། ཡོད་་་་
མེད་ཡིན་མིན་བདེན་པར་ཡོད་མེད་སོགས་གང་དུ་ཡང་མི་འཛིན་པ་ཡིན་གྱི་བདག་མེད་་
པའི་དོན་བསྒོམས་ནས་ཡང་ཆད་པའི་མཐར་ལྷུང་བར་བཟུང་འདུག་པ། འདི་ནི་ཧྭ་ཤང་་
གི་ལུགས་ཡིན་གྱི། དབུ་མའི་དྲི་ཙམ་ཡང་མི་བྲོ་སྟེ། སྒོམ་རིམ་དུ། ཆོས་གང་ལ་ཡང་མི་་་་་
སེམས་ཅི་ཡང་མི་རྟོག་པར་བསྒོམ་པ་གནས་ལུགས་བསྒོམ་པའི་དོན་དུ་འདོད་པ་ཧྭ་ཤང་་
གི་ལུགས་བརྗོད་ནས། དེ་ལྟར་བསྒོམས་པས་འཁོར་བ་ལས་མི་གྲོལ་ཞིང་། དེས་ཐེག་པ་ཆེ་
ཆུང་གི་དཀར་པོའི་ཆོས་ཐམས་ཅད་ཀྱི་རྩ་བ་གཅོད་པར་གསུངས་པའི་ཕྱིར་ཏེ། སྒོམ་རིམ་
ལས། གང་དག་ཅི་ཡང་མི་སེམས་ཅི་ཡང་མི་བྱེད་པ་དེ་དག་ནི་འཁོར་བ་ལས་ཡོངས་སུ་་་
ཐར་བར་འགྱུར་རོ། །དེ་ལྟ་བས་ན་ཅི་ཡང་མི་བསམ་མོ། །ཞེས་ཧྭ་ཤང་གི་འདོད་པ་བརྗོད་
ནས། དེ་འགོག་པ་ན། འདི་ལྟར་ཅི་ཡང་མི་བསམ་མོ་ཞེས་སྨྲས་ན་ནི་ཡང་དག་པའི་སོ་སོར་
437



རྟོག་པའི་མཚན་ཉིད་ཀྱི་ཤེས་རབ་སྤངས་པར་འགྱུར་རོ། །ཡང་དག་པའི་ཡེ་ཤེས་ཀྱི་རྩ་བ་་
ནི་ཡང་དག་པར་སོ་སོར་རྟོག་པ་ཡིན་པས་ན། དེ་སྤངས་ན་རྩ་བ་བཅད་པའི་ཕྱིར་འཇིག་་
རྟེན་ལས་འདས་པའི་ཤེས་རབ་སྤངས་པར་འགྱུར་རོ། །ཞེས་གསུངས་པའི་ཕྱིར། གཞན་་་་་
ཡང་། བདག་མེད་ཀྱི་དོན་ལ་སོ་སོར་རྟོག་པའི་ཤེས་རབ་ཀྱིས་དཔྱད་ནས་བསྒོམ་པ་དང་།
བདག་མེད་ཀྱི་དོན་བསྒོམ་པའི་ལྷག་མཐོང་དུ་གྱུར་བའི་སོ་སོར་རྟོག་པའི་ཤེས་རབ་རྣམས་
བསྒོམས་པས་ཉོན་མོངས་པ་དང་འཁོར་བ་ལས་གྲོལ་བ་ཐོབ་མི་ནུས་པར་ཐལ། གནས་་་་
ལུགས་བསྒོམ་པའི་ཚེ་གང་དུ་ཡང་མི་རྟོག་ཅིང་ཅི་ཡང་མི་འཛིན་པར་བསྒོམ་དགོས་པའི་་
ཕྱིར། རྟགས་ཁས། འདོད་མི་ནུས་ཏེ། ་ཏིང་ངེ་འཛིན་རྒྱལ་པོ་ལས། གལ་ཏེ་ཆོས་ལ་བདག་་་
མེད་སོ་སོར་རྟོག །སོ་སོར་དེ་བརྟགས་གལ་ཏེ་བསྒོམ་པ་ནི། །དེ་ནི་མྱ་ངན་འདས་འཐོབ་་་
འབྲས་བུའི་རྒྱུ། །ཞེས་བདག་མེད་པའི་དོན་ལ་སོ་སོར་རྟོག་པའི་ཤེས་རབ་ཀྱིས་དཔྱད་ཀྱང་
གོམས་པར་བྱས་པས་མྱ་ངན་ལས་འདས་པ་འཐོབ་པར་གསུངས་ཤིང་། རྒྱུ་གཞན་གང་་་་་
ཡིན་དེས་ནི་ཞིར་མི་འགྱུར། །ཞེས་བདག་མེད་རྟོགས་པའི་ཤེས་རབ་དང་བྲལ་བའི་ལམ་་་
གཞན་གྱིས་ཞི་བ་མྱང་འདས་མི་ཐོབ་པར་གསུངས་པའི་ཕྱིར། དེས་ན་གནས་ལུགས་བསྒོམ་
པའི་ཚེ། སོ་སོ་རྟོག་པའི་ཤེས་རབ་ཀྱིས་ཡང་ཡང་དཔྱོད་པ་ནི་ཐོས་བསམ་གྱི་སྐབས་ཡིན་གྱི།
བསྒོམ་པའི་ཚེ་ཡུལ་གང་ལ་ཡང་མི་དཔྱོད་པར་འཇོག་སྒོམ་ཁོ་ན་བྱས་ཤིང་། རྟོག་པ་མཚན་
འཛིན་ཡིན་པས་འཚང་རྒྱ་བ་ལ་གེགས་བྱེད་པས་དགག་པར་བྱ་བ་ཁོ་ན་ཡིན་ནོ། །ཞེས་་་
ཟེར་བ་ནི། ཉམས་ལེན་གྱི་གནད་གཏན་མ་ཟིན་པའི་ལོག་པར་ལྟ་བ་ཆེན་པོ་ཡིན་ཏེ། ཐོས་
བསམ་གྱིས་གཏན་ལ་ཕབ་པ་དེ་ཉིད་བསྒོམ་པས་ཉམས་སུ་བླང་བར་བྱ་བ་ཡིན་གྱི། ཐོས་་་
བསམ་གྱིས་གཏན་ལ་ཕབ་པ་ལས་གཞན་ཞིག་བསྒོམ་རྒྱུ་ཡིན་ན། ཐོས་བསམ་གྱིས་གཏན་་
ལ་ཕབ་པ་དགོས་པ་མེད་པར་འགྱུར་བ་དང་། ཐོས་བསམ་སྒོམ་གསུམ་སྔ་མ་སྔ་མ་ལ་་་་་་
བརྟེན་ནས་ཕྱི་མ་ཕྱི་མ་རྣམ་པར་དག་པར་འགྱུར་བར་བཤད་པ་དང་ཡང་འགལ་བའི་ཕྱིར།
ཇི་ལྟར་གསུངས་ན། ཐེག་པ་ཆེན་པོ་མདོ་སྡེ་རྒྱན་ལས། འདི་ན་དང་པོར་ཐོས་པ་ལ་བརྟེན་
ནས་ཚུལ་བཞིན་ཡིད་ལ་བྱེད་པ་འབྱུང་། །ཚུལ་བཞིན་ཡིད་ལ་བྱེད་པ་གོམས་ལས་ཡང་དག་
438



དོན་ཡུལ་ཡེ་ཤེས་འབྱུང་། །ཞེས་དང་། པོ་ཏོ་པའི་གསུང་དོལ་བས་བསྒྲིགས་པའི་བེ་བུམ་་་
ལས་ཀྱང་། ཁ་ཅིག་ཐོས་བསམ་དུས་ན་རིགས་པས། །རང་བཞིན་མེད་པ་གཏན་ལ་ཕབ་ནས། །
སྒོམ་དུས་མི་རྟོག་འབའ་ཞིག་བསྒོམ་ཟེར། །དེ་ལྟར་ན་ནི་འབྲེལ་མེད་སྟོང་ཉིད། །ལོགས་སུ་
བསྒོམ་ཕྱིར་གཉེན་པོར་མི་འགྱུར། །ཞེས་གསུངས་པའི་ཕྱིར། གཞན་ཡང་། གནས་ལུགས་ལ་
མཉམ་པར་འཇོག་པའི་ཚེ། གནས་ལུགས་དེ་ཉིད་ཀྱིས་ཡུལ་གཞན་མི་རྟོག་པ། མི་རྟོག་པ་་
བསྒོམས་པའི་དོན་ཡིན་ན་ནི་ངེད་ཀྱང་འདོད་པ། གནས་ལུགས་བསྒོམ་པའི་ཚེ་བདག་མེད་
པའི་དོན་ལས་སོ་སོར་རྟོག་པ་དང༌། སོ་སོར་དཔྱོད་པ་སྤོང་བ་མི་རྟག་པ་བསྒོམ་པའི་དོན་
དུ་འདོད་ན་ནི་ནོར་བ་ཆེན་པོ་ཡིན་ཏེ། བདག་མེད་པའི་དོན་ལ་སོ་སོར་རྟོག་པ་དང་། སོ་
སོར་བཏགས་པ་ལས་གནས་ལུགས་མངོན་སུམ་རྟོགས་པའི་ཡེ་ཤེས་ཀྱི་མེ་འབྱུང་ཞིང་། དེ་
ཉིད་ཀྱིས་བདེན་འཛིན་གྱི་རྣམ་རྟོག་བསྲེགས་པ་དང་། ཤེས་རབ་ཀྱི་སྣང་བ་བསྐྱེད་པར་་་་་
སྒོམ་རིམ་ལས་གསལ་བར་གསུངས་པའི་ཕྱིར་ཏེ། སྒོམ་རིམ་ལས། འདི་ལྟར་ཡང་དག་པར་
སོ་སོར་རྟོག་པ་ཉིད་ལས། ཡང་དག་པ་ཇི་ལྟ་བ་བཞིན་དུ་ཤེས་པའི་མེ་འབྱུང་ན། གཙུབ་་་
ཤིང་གིས་གཙུབ་པའི་མེ་བཞིན་དུ་རྟོག་པའི་ཤིང་སྲེག་གོ། །ཞེས་བཅོམ་ལྡན་འདས་ཀྱིས་་་
བཀའ་སྩལ་ཏེ། ཞེས་གསུངས་པའི་ཕྱིར་དང་། ཡིད་བྱེད་སྤངས་པའི་སྒོམ་གྱིས་བདེན་་་་་་
འཛིན་སྤོང་མི་ནུས་ཤིང་། ངོ་བོ་ཉིད་མེད་པར་རྟོགས་མི་ནུས་པར་སྒོམ་རིམ་ལས་གསུངས་
པའི་ཕྱིར་ཏེ། དེ་ཉིད་ལས། ཡིད་ལ་བྱེད་པ་ཡོངས་སུ་སྤོང་ཙམ་འབའ་ཞིག་སྒོམ་པར་བྱེད་
པ་དེའི་རྣམ་པར་རྟོག་པ་ནམ་ཡང་མི་ལྡོག་ཅིང་། ངོ་བོ་ཉིད་མེད་པ་ཉིད་རྟོགས་པར་ཡང་
མི་འགྱུར་ཏེ། ཤེར་ཕྱིན་གྱི་སྣང་བ་མེད་པའི་ཕྱིར་རོ་ཞེས་གསུངས་པའི་ཕྱིར། བདག་མེད་་
གཉིས་ལ་སོ་སོར་རྟོག་པའི་ཤེས་རབ་ཀྱིས་དཔྱད་དེ་སྒོམ་པར་བྱེད་པའི་ཚུལ་ཡང་སོ་སོར་
རྟོག་པའི་ཤེས་རབ་ཀྱིས་གང་ཟག་དང་ཕུང་ཁམས་སྐྱེ་མཆེད་ཀྱི་ཆོས་རྣམས་རང་རང་གི་་
གདགས་གཞིའི་སྟེང་དུ་བཙལ་བ་ན་མ་རྙེད་པ་དང་། གདགས་གཞིའི་སྟེང་ནས་མ་་་་
དམིགས་པར་དཔྱོད་ཅིང་རྟོག་པར་བྱེད་པ་ཡིན་ཏེ། སྒོམ་རིམ་ལས། ཆོས་བདག་མེད་པ་་་
ཡང་འདི་ལྟར་བསྒོམ་པར་བྱ་སྟེ། ཆོས་ཞེས་བྱ་བ་ནི་མདོར་བསྡུ་ན་ཕུང་པོ་ལྔ་དང་། སྐྱེ་་་



མཆེད་བཅུ་གཉིས་དང༌། ཁམས་བཅོ་བརྒྱད་དོ། །དེ་ལ་ཕུང་པོ་དང་སྐྱེ་མཆེད་དང་ཁམས་
དང་གཟུགས་ཅན་གང་ཡིན་པ་དེ་དག་ནི། དོན་དམ་པར་ན་སེམས་ཀྱི་རྣམ་པ་ལས་གུད་ན་
མེད་དོ། །དེ་དག་རྡུལ་ཕྲ་རབ་ཏུ་བཤིག་ལ་རྡུལ་ཕྲ་རབ་རྣམས་ཀྱང་ཆ་ཤས་ཀྱི་ངོ་བོ་ཉིད་སོ་
སོར་བརྟགས་ན་ངོ་བོ་ཉིད་ངེས་པར་གཟུང་དུ་མེད་པའོ། །ཞེས་དང་། དཀོན་ཅོག་བརྩེགས་
པ་ལས། འོད་སྲུངས། སེམས་ནི་ཡོངས་སུ་བཙལ་ན་མི་རྙེད་དོ། །གང་མ་རྙེད་པ་དེ་ནི་མི་་་
དམིགས་སོ། །ཞེས་གཟུགས་ཅན་དང་གཟུགས་ཅན་མ་ཡིན་པའི་ཆོས་རྣམས་ཤེས་རབ་ཀྱིས་
བཙལ་ནས་མ་རྙེད་པ་ན་དེ་ལྟར་བསྒོམ་པར་གསུངས་པའི་ཕྱིར་དང༌། རྣམ་སྣང་མངོན་་་་
བྱང་ལས་ཀྱང༌། བྱང་ཆུབ་སེམས་དཔའ་སྔགས་ཀྱི་སྒོ་ནས་བྱང་ཆུབ་སེམས་དཔའི་སྤྱོད་པ་
སྤྱོད་པ་མཚན་མ་མེད་པའི་ཏིང་ངེ་འཛིན་བསྒྲུབ་པར་འདོད་པས་འདི་ལྟར་བསམ་པར་་་
བྱའོ། །མཚན་མ་རྣམས་གང་ནས་བྱུང་ངམ་ཅི། བདག་གི་ལུས་སམ་བདག་གི་སེམས་བདག་
གི་ཡིད་ལས་བྱུང་དེ་ལས་ལུས་ནི་ལས་ལས་སྐྱེས་པ་སྟེ་རྩྭ་དང་ཤིང་དང་བོང་བ་ལྟ་བུ་ངོ་བོ་
ཉིད་ཀྱིས་བྱ་བ་མེད་པ། སྦྱིན་པའམ་ཕྱི་རོལ་གྱི་རྣམ་པ་ལྟ་བུ་ལ་བཟོ་བྱས་པའི་གཟུགས་ལྟ་
བུར་བརྟག་པར་བྱའོ། །ཞེས་དང་། གསང་བ་པའི་བདག་པོ། སེམས་ལ་ནི་དུས་གསུམ་མེད་
དོ། །དུས་གསུམ་དང་བྲལ་བ་གང་ཡིན་པ་དེ་ནི་ངོ་བོ་ཉིད་ཀྱིས་མཚན་མ་དང་བྲལ་བའོ་ཡ་
སྙམ་དུ་བསམ་པར་བྱའོ། །ཞེས་ལུས་དང་སེམས་ལ་སོ་སོར་རྟོག་པའི་ཤེས་རབ་ཀྱིས་དཔྱོད་
པ་མཚན་མ་མེད་པའི་རྣལ་འབྱོར་ལ་འཇུག་པར་གསུངས་པའི་ཕྱིར། གཞན་ཡང་ཡུལ་གང་
ལ་ཡང་ཅི་ཡང་ཡིད་ལ་མི་བྱེད་པ་གནས་ལུགས་བསྒོམ་པ་དང་། དེ་ཉིད་ཀྱིས་གྲོལ་བ་ཐོབ་
པར་འགྱུར་ན་གཉིད་འཐུག་པོ་ལོག་པས་ཀྱང་གྲོལ་བ་ཐོབ་པར་འགྱུར་ཏེ། ཡོད་མེད་ཡིན་
མིན་སོགས་གང་དུ་ཡང་མི་འཛིན་པས་གྲོལ་བ་འཐོབ་ན། གཉིད་འཐུག་པོ་ལོག་པས་ཀྱང་
ཡོད་མེད་དང་ཡིན་མིན་སོགས་གང་དུ་ཡང་མི་འཛིན་པར་མཚུངས་པའི་ཕྱིར། ཞེས་པའི་་
རིགས་པ་འདི་ནི་དུས་འཁོར་འགྲེལ་ཆེན་ལས་གསུངས་པ་ཡིན་ཏེ། དེ་ཉིད་ལས། འདིར་་་
གལ་ཏེ་བསམ་པ་མེད་པའི་ཡེ་ཤེས་སངས་རྒྱས་ཉིད་སྟེར་བར་བྱེད་པ་ཡིན་ན། དེའི་ཚེ་་་་
སེམས་ཅན་ཐམས་ཅད་སངས་རྒྱས་སུ་ཅིའི་ཕྱིར་མི་འགྱུར། འདི་རྣམས་ཀྱིས་ཀྱང་གཉིད་་་
440



འཐུག་པོ་ལ་བསམ་པ་མེད་པའི་ཡེ་ཤེས་རབ་ཏུ་འཇུག་ཅིང་འདོད་པའི་དངོས་པོ་རྣམས་་
ལ་ཆགས་པ་མེད་ལ། མི་འདོད་པའི་དངོས་པོ་རྣམས་ལ་ཆགས་པ་དང་བྲལ་བ་མེད་དོ་ཞེས་
དང་། ཟབ་དོན་བསྒོམ་པའི་ཡེ་ཤེས་ནི་ཆོས་ཐམས་ཅད་རང་བཞིན་མེད་པར་རྟོགས་པའི་
སེམས་སུ་གསལ་བར་གསུངས་པའི་ཕྱིར། གཞན་ཡང་། ཆོས་ཐམས་ཅད་དོན་དམ་པར་་་་
མེད་ཅིང་སྐྱེ་འགག་ལ་སོགས་པ་ཡོད་པར་ནི་ཁས་ལེན་དགོས་ཏེ། དེ་ལྟ་མ་ཡིན་ན། སྐྱེ་་་་
འགག་ལ་སོགས་པ་མོ་གཤམ་གྱི་བུ་དང་མཚུངས་པར་དོན་བྱེད་ནུས་སྟོང་དུ་འགྱུར་བའི་
སྐྱོན་ཡོད་པའི་ཕྱིར། དེ་ལྟར་ཡང་བཞི་བརྒྱ་པའི་འགྲེལ་པ་ལས། གལ་ཏེ་རྣམ་པར་དཔྱད་པ་
འདིས་སྐྱེ་བ་རྣམ་པ་ཐམས་ཅད་དུ་བཀག་པ་ལས་འདུས་བྱས་སྐྱེ་བ་མེད་པར་བསྟན་པར་
འདོད་ན་ནི་དེའི་ཚེ་སྒྱུ་མ་ལྟ་བུ་ཉིད་དུ་མི་འགྱུར་གྱིས། མོ་གཤམ་གྱི་བུ་ལ་སོགས་པ་དག་པ་
གིས་ཉེ་བར་གཞལ་བར་འགྱུར་བ་ཞིག་ན། རྟེན་ཅིང་འབྲེལ་བར་འབྱུང་བ་མེད་པར་ཐལ་
བར་འགྱུར་བའི་འཇིགས་པས་དེ་དག་དང་བསྟུན་པར་མི་བྱེད་ཀྱི་དེ་དང་མི་འགལ་བ་སྒྱུ་
མ་ལ་སོགས་པ་དག་དང་ནི་བྱེད་དོ་ཞེས་དང་། ཚིག་གསལ་ལས་ཀྱང་། འདིར་ཁ་ཅིག་དབུ་
མ་པ་ནི་མེད་པ་བ་དང་ཁྱད་པར་མེད་པ་ཡིན་ཏེ། གང་གི་ཕྱིར་དགེ་བ་དང་མི་དགེ་བའི་་་
ལས་དང་བྱེད་པ་པོ་དང་འབྲས་བུ་དང་འཇིག་རྟེན་ཐམས་ཅད་རང་བཞིན་གྱིས་སྟོང་པར་
སྨྲ་བ་ཡིན་ལ་མེད་པ་བདག་ཀྱང་དེ་དག་མེད་དོ་ཞེས་སྨྲ་བར་བྱེད་པ་ཡིན་ལ་མེད་པ་་་་་
བདག་ཀྱང་དེ་དག་མེད་དོ་ཞེས་སྨྲ་བར་བྱེད་པ་ཡིན་པ་དེའི་ཕྱིར། དབུ་མ་པ་ནི་མེད་པ་བ་
དང་ཁྱད་པར་མེད་དོ་ཞེས་རྒོལ་བར་བྱེད་དོ། །དེ་ལྟར་ཡང་མ་ཡིན་ཏེ། དབུ་མ་པ་དག་གིས་
རྟེན་ཅིང་འབྲེལ་བར་འབྱུང་བ་སྨྲ་བ་ཡིན་ལ་རྟེན་ཅིང་འབྲེལ་བར་འབྱུང་བའི་ཕྱིར་འཇིག་
རྟེན་འདི་དང་འཇིག་རྟེན་ཕ་རོལ་ལ་སོགས་པ་ཐམས་ཅད་རང་བཞིན་མེད་པར་སྨྲ་བར་་
བྱེད་དོ། །མེད་པ་བདག་གིས་ནི་དེ་ལྟར་རྟེན་ཅིང་འབྲེལ་བར་འབྱུང་བ་ཡིན་པར་རང་་་་་
བཞིན་གྱིས་སྟོང་པ་ཉིད་ཀྱི་སྒོ་ནས་འཇིག་རྟེན་ཕ་རོལ་ལ་སོགས་པ་དངོས་པོ་མེད་པར་་་་་
རྟོགས་པ་མ་ཡིན་ཏེ། འོ་ན་ཅི་ཞེ་ན། འཇིག་རྟེན་འདིའི་དངོས་པོའི་རྣམ་པ་རང་བཞིན་་་
གྱིས་དམིགས་ནས་དེ་འཇིག་རྟེན་ཕ་རོལ་ནས་འདིར་འོང་བ་དང་། འཇིག་རྟེན་འདི་ནས་
441



ཕ་རོལ་ཏུ་འགྲོ་བ་མ་མཐོང་ནས་འཇིག་རྟེན་འདིར་དམིགས་པའི་དངོས་པོ་དང་འདྲ་བའི་
ངོ་བོ་གཞན་དག་ལ་སྐུར་བ་འདེབས་པ་བྱེད་པ་ཡིན་ནོ། །ཞེས་གསུངས་པའི་ཕྱིར། དོན་་་་
འདི་རྣམས་ནི་མདོ་རྒྱུད་དགོངས་འགྲེལ་དང་བཅས་པའི་དགོངས་པ་མཐར་ཐུག་པ་དང་།
འཕགས་ཡུལ་དང་གངས་རིའི་ཁྲོད་ཀྱི་མཁས་གྲུབ་མཐའ་དག་གི་དགོངས་པ་ཡིན་ཏེ།
བདག་ཉིད་ཆེན་པོ་ཀླུ་སྒྲུབ་ཀྱིས། གང་ལ་སྟོང་པ་ཉིད་རུང་བ། །དེ་ལ་ཐམས་ཅད་རུང་བར་
འགྱུར། །གང་ལ་སྟོང་ཉིད་མི་རུང་བ། །དེ་ལ་ཐམས་ཅད་རུང་མི་འགྱུར། །ཞེས་ཆོས་ཐམས་
ཅད་རང་བཞིན་གྱིས་སྟོང་པ་ལ་རྒྱུ་འབྲས་སོགས་བྱ་བྱེད་ཐམས་ཅད་རུང་བ་དང་། ཆོས་་་
ཐམས་ཅད་རང་བཞིན་གྱིས་མི་སྟོང་པར་འདོད་པའི་ལུགས་ལ་བྱ་བྱེད་ཐམས་ཅད་མི་རུང་
བར་གསུངས་པ་དང་། བཀའ་གདམས་གླེགས་བམ་ལས། མི་སྨྱོན་པ་ལ་ལ་འདི་སྐད་ཟེར། །
ཆོས་ཐམས་ཅད་སྟོང་པའི་རང་བཞིན་ལ། །དོན་དེ་ལ་ལས་དང་རྒྱུ་འབྲས་མེད། །ཟས་ཁ་་་
སྦྱོར་གང་བྱུང་རྟོགས་མེད་ཟ། །ཞོ་རྟོགས་བཅས་རྣམས་ནི་ཕུང་ཞེས་ཟེར། །ཞེས་ཆོས་ཐམས་
ཅད་ཀྱི་རང་བཞིན་སྟོང་ཉིད་ཟབ་མོའི་དོན་མ་རྟོགས་པ་རྣམས་ལ་ལས་འབྲས་ཀྱི་བླ་་་་་
དོར་སོགས་འདུས་བྱས་ཀྱི་དགེ་སྦྱོང་གི་ཉམས་ལེན་བྱ་བ་ཡིན་གྱི། ངེས་དོན་ཟབ་མོ་རྟོགས་
ཕྱིན་ཆད་བླང་དོར་དང་སྤང་བླང་བྱ་མི་དགོས་ཞེས་འདོད་པ་སེམས་རང་བཞིན་དུ་མི་་་་
གནས་པའི་སྨྱོན་པར་གསུངས་ནས། སྔར་གྱི་ལུང་དེའི་མཇུག་ཐོགས་སུ། མི་ཁོ་བོ་དེ་ལས་་
ལྡོག་སྟེ་སྨྲ། །ཞེས་རང་བཞིན་མེད་པའི་སྟོང་ཉིད་རྟོགས་ནས་བླང་དོར་སོགས་ཀྱི་ཉམས་་་
ལེན་ལ་ངེས་པ་ཆེར་འགྲོ་བར་གསུངས་ཤིང་། རང་བཞིན་གྱིས་སྟོང་པའི་དོན་ཡང་ཆོས་་་་
ཐམས་ཅད་མ་བརྟགས་མ་དཔྱད་པ་ན་ཐ་སྙད་པའི་ཚད་མས་གྲུབ་པ་དང་། དོན་དམ་་་་
དཔྱོད་བྱེད་ཀྱི་རིགས་པས་དཔྱད་པ་ན་གདགས་གཞིའི་སྟེང་ན་མེད་པ་ཉིད་ཡིན་ཏེ། དེ་་་
ཉིད་ལས། ཀྱེ་མ་དཔྱད་སྣ་ཚོགས་མཛེས་མཛེས་འདྲ། །ཧ་དཔྱད་ན་མི་གདའ་ཇི་ལྟར་ལགས། །
ཞེས་གསུངས་པའི་ཕྱིར། ལོ་ཙཱ་བ་ཆེན་པོ་ཡེ་ཤེས་སྡེས་ཀྱང་། ཅིར་ཡང་མི་སེམས། ཅིར་ཡང་
མི་རྟོག་པ་ཧྭ་ཤང་གི་ལུགས་ཡིན་པ་དང་། རང་གི་ལུགས་ལ། སོ་སོར་རྟོགས་པའི་ཤེས་རབ་
ཀྱིས་བསྒོམ་དགོས་པར་གསུངས་པ་ཡིན་ནོ། །ལོ་ཙཱ་བ་དེ་ཉིད་ཀྱིས་ལྷག་མཐོང་སྐྱེས་པའི་་་
442



མན་ངག་ལས། དེ་ལྟ་བས་ན་དེ་དག་སོ་སོར་རྟོག་པའི་ཤེས་རབ་རིམ་གྱིས་བསྒོམ་པ་ཡིན་གྱི།
ཅིར་ཡང་མི་རྟོག་པར་བསྒོམ་པ་ནི་མ་ཡིན་ནོ། །ད་ལྟ་ཁ་ཅིག་ཅིར་ཡང་མི་རྟོག་པ་བསྒོམ་་
ཟེར་བ་དེ་ནི་སྟོན་མིན་གྱི་རྗེས་སུ་སློབ་པ་ཡིན་ཏེ། ཞེས་དང༌། རེ་ཞིག་དང་པོར་སོ་སོར་་་་་
རྟོག་པའི་ཤེས་རབ་བསྒོམ་མོ་ཞེས་ཟེར་བ་དེ་ནི་བདེན་ཏེ་དེ་བཞིན་གཤེགས་པས་གསུངས་
ལ། སློབ་དཔོན་ཀ་མ་ལ་ཤཱི་ལས་ཀྱང་། དེ་ལྟ་བས་ན་རྣམ་པར་མི་རྟོག་པའི་ཡེ་ཤེས་སྐྱེད་་་་
པར་འདོད་པས་ཡང་དག་པར་སོ་སོར་རྟོག་པའི་མཚན་ཉིད་ལྷག་མཐོང་ཐོག་མར་བསྒོམ་
པར་བྱ་སྟེ། དེས་མཚན་མ་ཡོངས་སུ་སྤོང་བར་འགྱུར་རོ་ཞེས་གསུངས་སོ། །ཞེས་གསུངས་་
པའི་ཕྱིར། གཞན་ཡང་། ཕ་དམ་པ་དང་། རྣལ་འབྱོར་གྱི་དབང་ཕྱུག་མི་ལ་སོགས་ཀྱི་གྲུབ་་
ཆེན་རྣམས་ཀྱིས་ཀྱང་། སངས་རྒྱས་ཐོབ་པ་ལ་སོ་སོར་རྟོག་པའི་ཤེས་རབ་ཀྱིས་དཔྱོད་པའི་
ལྷག་མཐོང་བསྒོམ་དགོས་པ་དང་། ཆོས་ཐམས་ཅད་དོན་དམ་པར་མེད་པ་གནས་ལུགས་་
མཐར་ཐུག་ཏུ་བཞེད་པ་ཡིན་ཏེ། ཕ་དམ་པས། སྟོང་ཉིད་ངང་དུ་རིགས་པའི་མདུང་སྐོར་་
གྱིས། །ལྟ་བ་ཐོགས་རྡུགས་མེད་དོ་དིང་རིང་བ། །ཞེས་སྟོང་ཉིད་བསྒོམ་པའི་ཚེ་རིགས་པས་
དཔྱོད་དགོས་པར་གསུང་བ་དང་། རྗེ་བཙུན་གྱིས་རས་པ་སངས་རྒྱས་སྐྱབས་ལ་གདམས་་
པའི་གསུང་མགུར་ལས། ཆོས་ཐོས་བསམ་གྱིས་ཕུ་ཐག་བཅད་ནས་ནི། །བདག་མེད་གོ་ཡུལ་
སོར་རྟོག་ལྷག་མཐོང་ལ། །ཞི་གནས་ངར་འདོན་གྱི་སྲོག་ཐག་བཟང་པོ་བཏགས། །བྱམས་་
དང་སྙིང་རྗེས་སྐྱེས་བུ་སྟོབས་ལྡན་གྱིས། །གཞན་ཕན་སེམས་བསྐྱེད་ཀྱི་རྩལ་སྟོབས་དྲག་པོ་
ཡིས། །སྨོན་ལམ་རྣམ་དག་གིས་གྱེན་དུ་དྲངས་པ་ལས། །མཐོང་ལམ་རྣམ་པར་དག་པའི་་་
མངོན་སུམ་དུ། །རྣམ་དག་མཐོང་མེད་ཀྱི་ལྷག་མཐོང་རྟོགས་ཏེ་མཆིས། །བློ་རེ་དོགས་ཀྱི་་་་
རང་མཚང་དེ་རུ་རིག །མ་ཕྱིན་པ་ནི་སངས་རྒྱས་ས་རུ་སླེབས། །མ་བལྟས་པར་ཆོས་སྐུ་དེ་་
དུས་མཐོང་། །མ་བསྒྲུབ་པར་མདུན་མ་ལྷུན་གྱིས་གྲུབ། །བུ་དགེ་བསྙེན་སེམས་ལ་དེ་ལྟར་་་
ཞོག །ཅེས་ལྷག་མཐོང་སོ་སོར་རྟོག་པའི་ཡེ་ཤེས་སུ་གསུངས་པ་དང་། དོན་དམ་བདེན་པའི་
དབང་དུ་ནི། །བགེགས་ལས་སངས་རྒྱས་ཉིད་ཀྱང་མེད། །ཅེས་ཆོས་ཐམས་ཅད་དོན་དམ་པ་
མེད་པ་དང་། དེ་ལྟར་གསུངས་པའི་མཇུག་ཐོགས་སུ། མཐར་ཐུག་དོན་ལ་དེ་ལྟར་གདའ།



ཞེས་དེ་བཞིན་ཉིད་གནས་ལུགས་མཐར་ཐུག་ཏུ་གསུངས་པ་དང༌། རྗེ་བཙུན་གྲགས་པས་་
ཀྱང་། ཀུན་རྫོབ་ཆད་པའི་མཐའ་ལས་གྲོལ་ལ། དོན་དམ་པར་གང་དུ་ཡང་མ་གྲུབ་པས་་་
མཐའ་ཐམས་ཅད་ལས་གྲོལ་བ་ལ་དབུ་མ་ཞེས་བྱའོ། །ཞེས་ཀུན་རྫོབ་ཏུ་ཡོད་པས་ཆད་་་་་
མཐའ་སེལ་ཞིང་། དོན་དམ་པར་མ་གྲུབ་པས་རྟག་མཐའ་སེལ་བས་མཐའ་དེ་གཉིས་དང་
བྲལ་བ་ལ་དབུ་མར་གསུངས་པས། དོན་དམ་པར་མེད་པ་གནས་ལུགས་མཐར་ཐུག་ཏུ་་་་
གསུངས་པ་དང་། གྲུབ་ཆེན་མི་ཏྲིའི་མན་ངག་ཁྲོ་ཕུ་ལོ་ཙཱ་བས་བཀོད་པ་ལས། ཡིད་ལ་བྱེད་
པ་བཀའ་བའི་སྟོང་པ་བསྒོམ་པ་ཡིན་པས་ཟབ་ཟབ་འདྲ་སྟེ་གོལ་ས་ཡིན་ཞེས་མི་རྟོགས་པ་
བསྒོམ་པ་དང་། ཡིད་བྱེད་བཀག་པའི་སྒོམ་གོལ་ས་རུ་གསུངས་པའི་ཕྱིར། དེས་ན་གསུང་་
རབ་ཚད་ལྡན་མང་པོར། ཅི་ཡང་མི་སྒོམ་པ་གནས་ལུགས་བསྒོམས་པ་ལྟ་བུར་གསུངས་པ་
ལྟ་བུ་དང་། དེའི་བསྔགས་པ་དཔག་མེད་གསུངས་པ་རྣམས་ནི། བདེན་འཛིན་གྱིས་སྤྲོས་པ་
མཐའ་དག་ཞི་བའི་རྣམ་གྲངས་མ་ཡིན་པའི་དོན་དམ་དང་བློ་གཉིས་ངོ་བོ་དབྱེར་མེད་དུ་
སོང་བའི་འཕགས་པའི་མཉམ་གཞག་ལ་དགོངས་པ་ཡིན་གྱི། སོ་སོ་སྐྱེ་བོས་དོན་དམ་་་་
བདེན་པ་བསྒོམ་པའི་བློ་རྣམས་ནི་རྟོག་པ་ཁོ་ན་ཡིན་ཏེ། སོ་སོ་སྐྱེ་བོའི་རྟོག་མེད་ཀྱི་ཤེས་་་
པས་དོན་དམ་བདེན་པ་རྟོག་པ་མེད་པའི་ཕྱིར་ཏེ། སོ་སོ་སྐྱེ་བོའི་དོན་དམ་པ་མངོན་སུམ་་
མ་རྟོགས་པའི་ཕྱིར། ཡང་ཁྱོད་ཀྱིས་དེས་ན་འདི་གཉིས་ཀྱི་ཁྱད་པར་གྱི་གཙོ་བོ་ནི། དོན་་་་
དམ་སྒྲུབ་བྱེད་ཀྱི་རིགས་པ་འགོད་ཚུལ་གྱི་སྒོ་ནས་འཇོག་སྟེ། ཀླུ་སྒྲུབ་ཀྱིས་མཐའ་བཞིའི་སྐྱེ་
བ་བཀག་པའི་དམ་བཅའ་གསུངས་པ་སངས་རྒྱས་བསྐྱངས་ཀྱིས་ཐལ་འགྱུར་གྱི་རིགས་པ་
དང་ལེགས་ལྡན་འབྱེད་ཀྱིས་རང་རྒྱུད་ཀྱི་རིགས་པས་བསྒྲུབ་པ་ལ་ཐལ་རང་གཉིས་སུ་ཕྱེ་་་
བའི་ཕྱིར་རོ། །ཞེས་སྨྲ་བ་ནི། སློབ་དཔོན་དེ་གཉིས་ཀྱི་འགྲེལ་བ་ལ་ཞིབ་ཏུ་མ་བརྟགས་པ་་
ཡིན་ཏེ། དམ་བཅའ་དེ་ཉིད་སངས་རྒྱས་བསྐྱངས་དང་ལེགས་ལྡན་འབྱེད་གཉིས་ཀས་རང་
རྒྱུད་དང་ཐལ་འགྱུར་གཉིས་ཀའི་སྒོ་ནས་བསྒྲུབས་པའི་ཕྱིར་རོ། །མ་གྲུབ་ན་སོང་། དམ་་་
བཅའ་དེ་ཉིད་སངས་རྒྱས་བསྐྱངས་ཀྱིས་རིགས་པས་བསྒྲུབས་པ་གང་ཞིག ལེགས་ལྡན་་་་་
འབྱེད་ཀྱིས་ཐལ་འགྱུར་གྱི་རིགས་པས་བསྒྲུབས་པའི་ཕྱིར། དང་པོ་མ་གྲུབ་ན་སོང་། དེར་་
444



ཐལ། བུདྡྷ་པཱ་ལི་ཏ་ལས་བདག་སྐྱེ་འགོག་པའི་གཏན་ཚིགས་ཡང་དག་གསུངས་པ་གང་ཞིག་
གཏན་ཚིགས་ཡང་དག་ལ་རང་རྒྱུད་ཀྱི་གཏན་ཚིགས་ཡང་དག་གིས་ཁྱབ་པའི་ཕྱིར། ཕྱི་མ་
ཁས། དང་པོ་དེར་ཐལ། དེ་ཉིད་ལས། དངོས་པོ་རྣམས་བདག་ལས་སྐྱེ་བ་མེད་དེ། ཞེས་་་་་
སོགས་བདག་སྐྱེ་འགོག་པའི་འགྲེལ་ངག་དེས་དེ་བསྟན་པའི་ཕྱིར། ལེགས་ལྡན་འབྱེད་ཀྱིས་
འགྲེལ་ངག་དེས་བདག་སྐྱེ་འགོག་པའི་རྟགས་དཔེ་ཡང་དག་མ་བརྗོད་པའི་སྐྱོན་བརྗོད་་་
མཛད་པ་ལ། ཚིག་གསལ་ལས། དེ་ལ་གཏན་ཚིགས་དང་དཔེ་མ་བརྗོད་པའི་ཕྱིར་ཞེས་སྨྲས་
པ་དེ་མི་རིགས་སོ། །གཏན་ཚིགས་དང་དཔེ་མ་བརྗོད་པ་མ་ཡིན་པ་འབའ་ཞིག་ཏུ་མ་ཟད་
ཀྱི། ཞེས་སངས་རྒྱས་བསྐྱངས་ཀྱི་འགྲེལ་ངག་དེས་དངོས་པོ་རྣམས་བདག་ལས་སྐྱེ་བ་མེད་
པ་དང་སྒྲུབ་པའི་གཏན་ཚིགས་ཡང་དག་བརྗོད་པར་གསུངས་པའི་ཕྱིར། ལུང་དེ་རྣམས་ཀྱི་
བསྟན་དོན་གྲུབ་པའི་ཕྱིར། ཞེས་སྨྲ་ན་བློ་གཟུ་བོས་ཅི་སྨྲ། རྩ་བའི་རྟགས་གཉིས་པ་གྲུབ་སྟེ།
ཤེས་རབ་སྒྲོན་མེ་ལས། དངོས་པོ་རྣམས་རྒྱུ་མེད་ལས་སྐྱེ་བ་འགོག་པའི་ཐལ་འགྱུར་གྱི་་་་་
རིགས་པ་གསལ་བར་གསུངས་པའི་ཕྱིར་ཏེ། དེ་ཉིད་ལས། རྒྱུ་མེད་མིན་ཞེས་བྱ་བ་བརྗོད་་་
པར་བྱ་སྟེ། རྒྱུ་མེད་པ་ཞེས་བྱ་བའི་ཐ་ཚིག་གོ། །ཅི་ཞིག་ཅེ་ན། དངོས་པོ་གང་དང་གང་ན་་
ཡང་། །སྐྱེ་བ་ནམ་ཡང་ཡོད་མ་ཡིན། །ཞེས་གསུངས་པའི་སྐབས་ཡིན་ནོ། །ཅིའི་ཕྱིར་ཅེ་ན། །
དེ་སྟོན་པའི་རྗེས་སུ་དཔག་པ་མེད་པའི་ཕྱིར་དང་། རྗེས་སུ་དཔག་པ་དང་གྲགས་པས་་་་
གནོད་པར་འགྱུར་བར་སྐྱོན་ཡོད་པའི་ཕྱིར་སྤང་ངོ་ཞེས་བྱ་བར་དགོངས་སོ། །ཞེས་་་་་
གསུངས་པ་འདིས་བསྟན་པའི་ཕྱིར་ཏེ། དེའི་ཐད་ཀྱི་སྤྱན་རས་གཟིགས་ཀྱི་བརྟུལ་ཞུགས་ཀྱི་
འགྲེལ་བཤད་ལས། གཞན་ཡང་ཁྱོད་ཀྱིས་རྒྱུ་མེད་པ་ལས་སྐྱེ་བར་བསྒྲུབ་པ་དེ་ལ་རྗེས་སུ་་་
དཔག་པས་གནོད་པར་འགྱུར་བའི་སྐྱོན་ཡོད་པའི་ཕྱིར་དང་། གྲགས་པས་གནོད་པར་་་་་
འགྱུར་བའི་སྐྱོན་ཡོད་པའི་ཕྱིར། ཡང་དངོས་པོ་རྣམས་རྒྱུ་མེད་ལས་སྐྱེ་བ་མེད་དོ། །ཞེས་་་
གསུངས་པའི་ཕྱིར། གཞན་ཡང་། དངོས་པོ་རྣམས་བདག་ལས་སྐྱེ་བ་འགོག་པའི་དམ་་་་་
བཅའ་བསྒྲུབ་པའི་ཐལ་འགྱུར་གྱི་རིགས་པ་སློབ་དཔོན་ལེགས་ལྡན་འབྱེད་ཀྱིས་གསུངས་་
པ་ཡིན་ཏེ། རྟོག་གེ་འབར་བ་ལས། དཔེར་བྱས་ན་འཇིག་རྟེན་ན་འོ་མ་ལས་ཞོ་སྐྱེ་བ་ནི་་་་
445



་
འདོད་ཀྱིས། ཞོ་ཉིད་ཞོའི་བདག་ཉིད་ལས་སྐྱེ་བར་མི་འདོད་པ་བཞིན་དུ། དངོས་པོའི་་་་་
བདག་ཉིད་ཡོད་པ་ཡང་བདག་ལས་མི་སྐྱེ་སྟེ། རང་གི་བདག་ཉིད་ལ་བྱེད་པ་འགལ་བའི་་་
སྐྱོན་དུ་འགྱུར་བའི་ཕྱིར་རོ། །ཞེས་པ་འདིས་དེ་ལྟ་བུའི་རིགས་པ་གསུངས་པའི་ཕྱིར། འགྲེལ་
བ་འདི་རྣམས་ཀྱི་ཐལ་འགྱུར་ཡང་དག་མ་བསྟན་ན། དངོས་པོ་རྣམས་བདག་ལས་སྐྱེ་བ་་་་
མེད་དེ། དེ་དག་གིས་སྐྱེ་བ་དོན་མེད་པ་ཉིད་དུ་འགྱུར་བའི་ཕྱིར་དང་། སྐྱེ་བ་ཐུག་པ་མེད་
པ་ཉིད་དུ་འགྱུར་བའི་ཕྱིར། ཞེས་པའི་འགྲེལ་བ་འདིས་ཀྱང་ཐལ་འགྱུར་ཡང་དག་མ་་་་་
བསྟན་པར་འདོད་དགོས་པས། ཁྱེད་རང་གིས་ཁས་བླངས་པ་དང་ཡང་དངོས་སུ་འགལ་ལོ། །
ཡང་ཁྱོད་ཀྱིས། དོན་དམ་སྒྲུབ་བྱེད་ཀྱི་རིགས་པའི་ཁྱད་པར་ལ། ཆོས་ཅན་དང་། ཆོས་དང་།
དམ་བཅའ་དང་། གཏན་ཚིགས་དང་། དཔེ་དང་། སྦྱོར་ངག་གི་ཁྱད་པར་ལས་དང་པོ་ནི།
རང་རྒྱུད་པས་ནང་འདུ་བྱེད་ལྟ་བུ་བྱེ་བྲག་ཆོས་ཅན་དུ་འཛིན་ལ། ཐལ་འགྱུར་པས་དེས་་་
བཀག་ནས་གང་ལ་དགག་བྱའི་ཆོས་དེ་དག་དགོས་པའི་དངོས་པོ་ཐམས་ཅད་དུ་འཛིན་ཏེ།
བུམ་པ་ལ་སོགས་པའི་དངོས་པོ་ཐམས་ཅད་བདག་ལས་སྐྱེ་བ་མེད་དེ། ཞེས་པ་ལྟ་བུའོ། །
ཞེས་བྲིས་འདུག་པ་ཡང་། བསྙོན་ཧམ་འབའ་ཞིག་ཏུ་སྣང་སྟེ། ནང་འདུ་བྱེད་ཆོས་ཅན་དུ་
འཛིན་པ་འགོག་བྱེད་ཀྱིས་ཐལ་འགྱུར་པས་གཞུང་ཚད་ལྡན་གཅིག་ཀྱང་མེད་པའི་ཕྱིར་་་
དང༌། ཐལ་རང་གཉིས་ལ་དངོས་པོ་ཐམས་ཅད་ཆོས་ཅན་དུ་འཛིན་མི་འཛིན་ཁྱད་པར་་་་་
གཅིག་ཀྱང་མེད་པའི་ཕྱིར་ཏེ། རང་རྒྱུད་པས་ཀྱང་དངོས་པོ་ཐམས་ཅད་ཆོས་ཅན་དུ་་་་་
འཛིན་པའི་ཕྱིར་ཏེ། ཤེས་རབ་སྒྲོན་མེ་ལས། ནང་གི་སྐྱེ་མཆེད་ཀྱིས་དངོས་པོ་རྒྱུ་མེད་པ་་་
ལས་སྐྱེ་བ་མེད་དེ། ཞེས་དང་། རྟོག་གེ་འབར་བ་ལས། དངོས་པོ་རྣམས་བདག་ལས་མི་སྐྱེ་སྟེ།
དངོས་པོ་ཡིན་པའི་ཕྱིར། སྐྱེས་བུ་བཞིན། ཞེས་པ་རྣམས་ཀྱིས་དངོས་པོ་ཐམས་ཅད་ཆོས་་་
ཅན་དུ་བསྟན་པའི་ཕྱིར་ཏེ། སངས་རྒྱས་བསྐྱངས་ཀྱི་འགྲེལ་བ་ལས། དངོས་པོ་རྣམས་་་་་
བདག་ལས་སྐྱེ་བ་མེད་དེ། ཞེས་པ་འདིས་དངོས་པོ་ཐམས་ཅད་ཆོས་ཅན་དུ་བསྟན་པའི་་་
ཕྱིར། རྟགས་དོན་གྱི་དངོས། དེས་ན་སངས་རྒྱས་བསྐྱངས་ཀྱིས། དངོས་པོ་རྣམས་བདག་་་་
ལས་སྐྱེ་བ་མེད་དེ། ཞེས་པ་དང་། རྟོག་གེ་འབར་བ་ལས། དངོས་པོ་རྣམས་བདག་ལས་མི་་
4 46



སྐྱེ་སྟེ། ཞེས་པ་འདི་གཉིས་ཀྱིས་དངོས་པོ་ཐམས་ཅད་ཆོས་ཅན་དུ་བསྟན་མ་བསྟན་གྱི་ཁྱད་
པར་ཅི་འདུག སློབ་དཔོན་གཉིས་པོ་འདིས། ཁྱེད་ཀྱི་ཕ་ནི་མ་བསད། སློབ་དཔོན་གཉིས་པོ་
འདི་ལ་འདི་འདྲ་རང་གི་ཞབས་འདྲེན་མི་མཛད་པར་ཞུ། ཆོས་ལ་སོགས་པ་ཁྱད་པར་་་་་
གཞན་ལྔ་ལ་ཡང་། བརྡ་ཆད་གཅིག་ཀྱང་མི་འདུག་སྟེ། དགག་མི་དགོས་པར་འདུག་པས་རེ་
ཞིག་བཞག ཡང་ཁྱེད་ཀྱིས། ཐ་སྙད་དུ་རང་རྒྱུད་ཀྱི་གཏན་ཚིགས་དང་། རང་རྒྱུད་ཀྱི་དམ་
བཅའ་ཁས་ལེན་མི་ལེན་གྱི་སྒོ་ནས་ཕྱེ་བ་ནི་མི་འཐད་དེ། ཐལ་འགྱུར་བས་ཀྱང་དུ་བའི་་་
རྟགས་ཀྱིས་དུ་ལྡན་ལ་ལ་མེ་ཡོད་དུ་བསྒྲུབ་པ་དང་། རིགས་སད་པའི་ལུས་ངག་གི་རྟགས་་་
ཀྱིས་ཕ་རོལ་པོ་རིགས་སད་པར་བསྒྲུབ་པ་དང་། ཕྱིར་མི་ལྡོག་པའི་ལུས་ངག་གི་རྟགས་ཀྱིས་
ཕ་རོལ་པོ་ཕྱིར་མི་ལྡོག་པར་བསྒྲུབ་པ་སོགས་གཏན་ཚིགས་དང་དཔེ་རྒོལ་བ་གཉིས་ཀ་ལ་
མཐུན་སྣང་དུ་གྲུབ་པའི་སྒོ་ནས་ཆོས་ཅན་མཐུན་སྣང་དུ་གྲུབ་པའི་སྟེང་དུ་ཁྱད་པར་གྱི་
ཆོས་བསྒྲུབ་པ་དུ་མ་ཡོད་པའི་ཕྱིར་རོ། །ཞེས་བྲིས་འདུག་པ་མི་འཐད་དེ། གོང་གི་གཏན་་་་
ཚིགས་དེ་རྣམས་སྔ་རྒོལ་དབུ་མ་ཐལ་འགྱུར་བས། ཕྱིར་རྒོལ་རང་རྒྱུད་པ་མན་ཆད་ཀྱི་གྲུབ་
མཐའ་སྨྲ་བ་ཞིག་ལ་གཏན་ཚིགས་དེ་རྣམས་འགོད་པའི་ཚེ་ནི། རྒོལ་བ་གཉིས་ཀའི་ལུགས་
ལ་མཐུན་སྣང་དུ་གྲུབ་པའི་ཆོས་མེད་ལ། དངོས་སྨྲ་བ་ནང་ཕན་ཚུན་དང་ཐལ་འགྱུར་བ་་་
ནང་ཕན་ཚུན་དུ་གཏན་ཚིགས་དེ་རྣམས་འགོད་པའི་ཚེ་ཆོས་ཅན་མཐུན་སྣང་དུ་གྲུབ་པ་་
ཡོད་པ་ནི། ཐལ་འགྱུར་པས་རང་རྒྱུད་ཀྱི་གཏན་ཚིགས་ཁས་ལེན་པར་མི་འགྲུབ་པའི་ཕྱིར།
རྟགས་དང་པོ་གྲུབ་སྟེ། དེའི་ཚེ་རྒོལ་བ་དེ་གཉིས་ཀའི་ལུགས་ལ་ཆོས་ཅན་ཚད་མས་གྲུབ་་་
ཚུལ་མཐུན་སྣང་བ་མེད་པའི་ཕྱིར་ཏེ། ཐལ་འགྱུར་བས་ནི་ཆོས་ཅན་འཇལ་བའི་ཚད་མ་་་་
མཐའ་དག་རང་གི་མཚན་ཉིད་ཀྱིས་མ་གྲུབ་པའི་ཆོས་ཅན་ཞིག་ལ་ཚད་མར་སོང་བར་་་་་
འདོད། རང་རྒྱུད་པ་མན་ཆད་ཀྱིས་ཆོས་ཅན་འཇལ་བའི་ཚད་མ་རྣམས་རང་གི་མཚན་་་་་
ཉིད་ཀྱིས་གྲུབ་པའི་ཆོས་ཅན་ཞིག་ལ་ཚད་མར་སོང་བར་འདོད་པའི་ཕྱིར། རང་རྒྱུད་པ་་་
མན་ཆད་ཀྱིས་ཚད་མ་གང་ཡིན་ཡང་རང་ངོས་ནས་གྲུབ་པའི་གཞལ་བྱ་ཞིག་ལ་ཚད་མར་
སོང་བར་འདོད་པའི་ཕྱིར། རང་རྒྱུད་པ་མན་ཆད་ཀྱིས་ཆོས་ཐམས་ཅད་བློ་ལ་སྣང་བའི་་་་
447



དབང་གིས་རང་གི་སྡོད་ལུགས་ཀྱི་ངོས་ནས་གྲུབ་པར་བཞེད་པའི་ཕྱིར་ཏེ། དེ་ལྟར་དུ་དབུ་
མ་སྣང་བ་ལས་གསུངས་པའི་ཕྱིར། གཞན་ཡང་། དེའི་ཚེ་རྒོལ་བ་དེ་གཉིས་ཀའི་ལུགས་ལ་
མཐུན་སྣང་དུ་གྲུབ་པའི་ཆོས་ཅན་མེད་དེ། སློབ་དཔོན་ལེགས་ལྡན་འབྱེད་ཀྱིས་སངས་རྒྱས་
པས་བྱེ་བྲག་པའི་ངོར་སྒྲ་མི་རྟག་པར་བསྒྲུབ་པའི་ཚེ་རྟག་མི་རྟག་གང་གིས་ཀྱང་ཁྱད་པར་
དུ་མ་བྱས་པའི་སྒྲ་ཆོས་ཅན་དུ་འཛིན་པ་དེ་བཞིན་དུ། དབུ་མ་པས་དངོས་སྨྲ་བའི་ངོར་་་
མིག་དང་གཟུགས་ལ་སོགས་པའི་བདེན་པའི་སྐྱེ་བ་མེད་པར་བསྒྲུབ་པ་དང་། གྲངས་ཅན་
གྱི་ངོར་བདག་ལས་སྐྱེ་བ་མེད་པར་བསྒྲུབ་པ་སོགས་ཀྱི་ཚེ་ཡང་སྔ་རྒོལ་གཉིས་ཀྱིས་ཐུན་་་་་
མོང་མ་ཡིན་པའི་འདོད་པ་བདེན་རྫུན་གང་གིས་ཀྱང་ཁྱད་པར་དུ་མ་བྱས་པའི་མིག་་་་་་
སོགས་སྤྱི་ཙམ་ཞིག་ཆོས་ཅན་དུ་འཛིན་པས་རྒོལ་བ་གཉིས་ཀ་ལ་མཐུན་སྣང་དུ་གྲུབ་པའི་
ཆོས་ཅན་ཡོད་པར་ཞལ་གྱིས་བཞེས་པ་ལ། ཚིག་གསལ་ལས། དེ་ནི་དེ་ལྟར་མ་ཡིན་ཏེ། འདི་
ལྟར་གང་གི་ཚེ་འདིར་སྐྱེ་བ་བཀག་པ་བསྒྲུབ་བྱའི་ཆོས་སུ་འདོད་པ་དེའི་ཚེ་དེ་ཁོ་ནར་དེའི་
རྟེན་ཆོས་ཅན་ཕྱིན་ཅི་ལོག་ཙམ་གྱིས་བདག་གི་དངོས་པོ་རྙེད་པ་ནི་ཉམས་པར་གྱུར་པ་་་་
འདི་རང་ཉིད་ཀྱིས་ཁས་བླངས་པ་ཉིད་དོ། །ཕྱིན་ཅི་ལོག་དང་ཕྱིན་ཅི་མ་ལོག་པ་དག་ནི་ཐ་
དད་པ་མ་ཡིན་ནོ། །ཞེས་དགག་པ་མཛད་པའི་ཕྱིར། དགག་པ་ཇི་ལྟར་མཛད་ན། གོང་གི་་
སློབ་དཔོན་ལེགས་ལྡན་འབྱེད་ཀྱིས་བཤད་པ་དེ་ནི་དེ་ལྟར་འཐད་པ་མ་ཡིན་ཏེ། དེ་ལྟར་་་
འཐད་ན། མིག་སོགས་དེ་མིག་སོགས་ཀྱི་གནས་ལུགས་འཇལ་པའི་ཚད་མ་རང་ཉིད་ལ་་་་
གནས་ལུགས་དཔྱོད་བྱེད་ཀྱིས་ཚད་མར་སོང་བའི་རྙེད་དོན་དང་། གྲངས་ཅན་གྱི་ཐ་སྙད་
དཔྱོད་བྱེད་ཀྱི་ཚད་མ་རང་ཉིད་ལ་ཐ་སྙད་དཔྱོད་བྱེད་ཀྱི་ཚད་མར་སོང་བའི་ཡུལ་གྱི་གཞི་
མཐུན་ཡིན་དགོས་པ་གང་ཞིག དེ་འདྲའི་གཞི་མཐུན་མི་སྲིད་པའི་ཕྱིར། ཕྱི་མ་དེར་ཐལ།
གྲངས་ཅན་གྱི་རྒྱུད་ལ་མིག་སོགས་འཇལ་བའི་ཚད་མ་ཡོད་པའི་ཕྱིར། རྩ་རྟགས་གཉིས་པ་
གྲུབ་སྟེ། ཕྱིན་ཅི་ལོག་སྟེ་ཐ་སྙད་པའི་ཚད་མ་རང་ཉིད་ལ་ཐ་སྙད་པའི་ཚད་མར་སོང་བའི་
ཡུལ་དང་། ཕྱིན་ཅི་མ་ལོག་པ་སྟེ་གནས་ལུགས་འཇལ་བའི་ཚད་མ་རང་ཉིད་ལ་གནས་་་་
ལུགས་འཇལ་བའི་ཚད་མར་སོང་བའི་ཡུལ་གཉིས་ཐ་དད་པ་སྟེ་འགལ་བ་ཡིན་པའི་ཕྱིར། །
448



ཞེས་པའི་དོན་ཡིན་ནོ། །ཡང་ཁྱོད་ཀྱིས། རང་རྒྱུད་ཀྱི་དོན་ནི་རང་དབང་ཡིན་ལ། རང་་་་་་
དབང་གི་དོན་ནི་བདེན་གྲུབ་ཡིན་ཞེས་སོགས་གཞི་མེད་ཀྱི་སྨྲ་བའི་སྒོ་ནས་གདུལ་བྱ་བསླུ་
བར་མ་བྱེད་ཅིག ཅེས་བྲིས་པ་ནི། ལེགས་ལྡན་འབྱེད་སོགས་དབུ་མ་པ་ཆེན་པོ་རྣམས་ལ་་་
སྐུར་བ་འདེབས་པ་ཡིན་ཏེ། ཤེས་རབ་སྒྲོན་མེ་ལས། རང་དབང་དུ་རྗེས་སུ་དཔག་པ་ཁོ་ན་
ཁ་ན་མ་ཐོ་བ་མེད་པ། ཞེས་རང་རྒྱུད་ཀྱི་དོན་རང་དབང་ལ་གསུངས་པའི་འགྲེལ་པ་མང་་
དུ་ཡོད་པའི་ཕྱིར། ཁྱོད་རང་གིས་ཐལ་རང་གི་ཁྱད་པར་གྱི་རང་ལུགས་འཇོག་པ་ན། གཉིས་
པ་ལ་གཞི་དང་། ལམ་དང་། ་འབྲས་བུ་ཁྱད་པར་ཅན་གསུམ་ལས། དང་པོ་ལ་ཐ་སྙད་དུ་་་་
གཞན་སྐྱེ་ཁས་མི་ལེན་པ་དང་། འདུས་བྱས་དང་མི་བསླུ་བའི་གཞི་མཐུན་ཁས་མི་ལེན་པ་་
དང་། ལེན་པ་དང་། ཚད་མའི་མཚན་ཉིད་མི་བསླུ་བའི་ཤེས་པར་མི་འདོད་པ་དང༌། །
འདོད་པ་དང་། ཚད་མ་ལ་མངོན་རྗེས་གཉིས་དང་དེའི་སྟེང་དུ་དཔེ་ཉེར་འཇལ་དང་ལུང་
གི་ཚད་མ་སྟེ་བཞིར་གྲངས་ངེས་པ་དང༌། མངོན་རྗེས་གཉིས་སུ་གྲངས་ངེས་པར་འདོད་་་
པའི་ཁྱད་པར་དང༌། ཡང་ལོག་གི་ཁྱད་པར་ཡུལ་ཡུལ་ཅན་གཉིས་ཀ་ལ་འབྱེད་པ་དང་།
ཡུལ་ཡུལ་ཅན་ལ་མི་འབྱེད་པའི་ཁྱད་པར་རྣམས་སོ། །གཉིས་པ་ནི་ལམ་གྱི་སྐབས་སུ། ཉན་
རང་གིས་ཆོས་ཀྱི་བདག་མེད་རྟོགས་པར་འདོད་པ་དང་། མ་རྟོགས་པར་འདོད་པའི་ཁྱད་
པར་དང་། འཕགས་པའི་མཉམ་གཞག་སྣང་མེད་དང་། སྣང་བཅས་སུ་འདོད་པའི་ཁྱད་་་
པར་གཉིས་སོ། །གསུམ་པ་ནི། སངས་རྒྱས་ཀྱི་མཉམ་རྗེས་ཐ་དད་མེད་པར་འདོད་པ་དང་།
ཡོད་པར་འདོད་པ་རྣམས་ཏེ་ཟུང་དུ་སྦྱར་བ་དེ་དག་གིས་དང་པོ་རྣམས་ནི་ཐལ་འགྱུར་བ་
དང་། ཕྱི་མ་རྣམས་ནི་རང་རྒྱུད་པ་ཡིན་ནོ། །ཞེས་བྲིས་འདུག་པ། འདི་རྣམས་རིམ་གྱིས་་་་
བཀག་ན། རང་རྒྱུད་པས་འདུས་བྱས་དང་མི་སླུ་བའི་གཞི་མཐུན་ཁས་མི་ལེན་ཏེ། རང་རྒྱུད་
པས་འདུས་བྱས་ཡིན་ན་རྫུན་པ་བའི་ཆོས་ཅན་ཡིན་པས་ཁྱབ་པ་ཁས་ལེན་པའི་ཕྱིར། རྩ་ཤེ་
ལས། འདུ་བྱེད་ཐམས་ཅད་བསླུ་བའི་ཆོས། །དེས་ན་དེ་དག་རྫུན་པ་ཡིན། །ཞེས་པའི་ཐད་་་་
ཀྱི་ཤེས་རབ་སྒྲོན་མེར། ཉན་ཐོས་ཐེག་པ་ལས་ཀྱང་འདི་ལྟ་སྟེ། འདུས་བྱས་གང་ཡིན་པ་དེ་
ནི་བརྫུན་པ་བསླུ་བའི་ཆོས་སོ། །དགེ་སློང་དག འདི་ལྟ་སྟེ། མི་བསླུ་བའི་ཆོས་མྱ་ངན་ལས་
449



འདས་པ་དེ་ནི་བདེན་པའི་མཆོག་གོ། །འདུས་བྱས་དེ་ནི་བསླུ་བའི་ཆོས་ཀྱང་ཡིན། དེ་ནི་་
རབ་ཏུ་འཇིག་པའི་ཆོས་ཀྱང་ཡིན་ནོ་ཞེས་ཀྱང་གསུངས་ལ། ཐེག་པ་ཆེན་པོ་ལས་ཀྱང་། །
ར་བ་འབྱོར། ཇི་ཙམ་དུ་འདུས་བྱས་པ་དེ་ཙམ་དུ་བརྫུན་ལ། ཇི་ཙམ་དུ་འདུས་མ་བྱས་པ་དེ་
ཙམ་དུ་མི་བརྫུན་ནོ་ཞེས་གསུངས་སོ། །དེའི་ཕྱིར་དེ་ལྟར་ཕྱོགས་གཉིས་ཀ་ལ་གྲགས་པའི་་་
ལུང་དག་ཡོད་པའི་ཕྱིར། འདུ་བྱེད་ཐམས་ཅད་བསླུ་བའི་ཆོས་འདིས་ནི་འདུ་བྱེད་ཀྱི་ཆོས་
ནི་བསླུ་བའི་ཆོས་ཉིད་ཡིན་པའི་ཕྱིར་བསྟན་ཏོ། །ཞེས་གསུངས་པའི་ཕྱིར། ཡང་དེ་གཉིས་ལ་
མི་བསླུ་བའི་ཤེས་པ་ཚད་མའི་མཚན་ཉིད་དུ་འདོད་མི་འདོད་ཀྱི་ཁྱད་པར་ཡང་མི་འཐད་
པར་ཐལ། དེ་འདྲ་བའི་ཁྱད་པར་སྟོན་པའི་ལུང་རིགས་ཡང་མེད་པའི་ཕྱིར། ཡོད་ན་འདི་
ལྟར་ཡོད་ཅེས་སྨྲོས་ཤིག གཞན་ཡང་། དེ་གཉིས་ལ་ཚད་མ་ལ་མངོན་རྗེས་གཉིས་སུ་གྲངས་
ངེས་པར་འདོད་པ་དང་མི་འདོད་པའི་ཁྱད་པར་མི་འཐད་པར་ཐལ། ཐལ་འགྱུར་པས་་་་
ཀྱང་ཚད་མ་ལ་མངོན་རྗེས་གཉིས་སུ་གྲངས་ངེས་པར་འདོད་པའི་ཕྱིར། ཐལ་འགྱུར་པས་
དཔེ་ཉེར་འཇལ་དང་། ལུང་གི་ཚད་མ་གཉིས་རྗེས་དཔག་ཏུ་འདུ་བར་འདོད་པའི་ཕྱིར།
ཐལ་འགྱུར་པས་ཡུལ་ཡུལ་ཅན་གཉིས་ཀ་ལ་ཡང་ལོག་གི་ཁྱད་པར་འདོད་པ་ཡང་མི་་་་་་
འཐད་དེ། ཐལ་འགྱུར་བས་ཀུན་རྫོབ་བདེན་པ་དང་ཡང་དག་པའི་གཞི་མཐུན་མི་བཞེད་
པའི་ཕྱིར། འཇིག་རྟེན་ཉིད་ལ་བདེན་ཡིན། ཞེས་ཉིད་ཚིག་སྨོས་པ་ལ་དགོས་པ་ཡོད་པའི་་
ཕྱིར། གཞན་ཡང་། དེ་གཉིས་ལ་ཉན་རང་ལ་ཆོས་ཀྱི་བདག་མེད་རྟོགས་པ་ཡོད་པར་འདོད་
པ་དང་། རྟོགས་པ་མེད་པར་འདོད་པའི་ཁྱད་པར་ཡང་མི་འཐད་དེ། དེ་གཉིས་ཀས་ཆོས་
ཀྱི་བདག་མེད་རྟོགས་པའི་ཉན་རང་ཡོད་པར་འདོད་པ་ལ་ཡང་ཁྱད་པར་མེད། ཆོས་ཀྱི་་་
བདག་མེད་མ་རྟོགས་པའི་ཉན་རང་ཡོད་པར་འདོད་པ་ལ་ཡང་ཁྱད་པར་མེད་པའི་ཕྱིར།
དང་པོ་གྲུབ་སྟེ། རིགས་ཀྱི་ཐད་ཀྱི་སྣང་བ། ཉི་སྣང་གཉིས་ཀ་ལས་ཆོས་ཀྱི་བདག་མེད་་་་་་
རྟོགས་པའི་ཉན་རང་ཡོད་པར་བཤད་ཅིང་། ཆོས་ཀྱི་བདག་མེད་རྟོགས་པའི་བྱང་སེམས་་
ཚོགས་ལམ་པ་ཉན་ཐོས་ལམ་དུ་འཇུག་པར་སྲིད་པར་རང་རྒྱུད་པས་ཀྱང་ཁས་ལེན་པའི་་
ཕྱིར། རྩ་རྟགས་གཉིས་པ་གྲུབ་སྟེ། ཐལ་འགྱུར་བས་ཆོས་ཀྱི་བདག་མེད་མ་རྟོགས་པའི་ཉན་
450



རང་ཡོད་པར་ཁས་ལེན་པའི་ཕྱིར། གཞན་ཡང་། དེ་གཉིས་ལ་འཕགས་པའི་མཉམ་བཞག་
སྣང་མེད་དང་། སྣང་བཅས་སུ་འདོད་པའི་ཁྱད་པར་ཡང་མི་འཐད་པར་ཐལ། རང་རྒྱུད་་
པས་སྟོང་ཉིད་ལ་རྩེ་གཅིག་ཏུ་མཉམ་པར་བཞག་པའི་སློབ་པ་འཕགས་པའི་མཉམ་གཞག་
ཡེ་ཤེས་ལ་ཀུན་རྫོབ་སྣང་བར་མི་བཞེད་པའི་ཕྱིར། རང་རྒྱུད་པས་སློབ་པའི་རྒྱུད་ཀྱི་མཉམ་
རྗེས་འགལ་བར་འདོད་པའི་ཕྱིར། གཞན་ཡང་། དེ་གཉིས་ལ་སངས་རྒྱས་ཀྱི་སར་མཉམ་་་
རྗེས་ཐ་དད་མེད་པར་འདོད་པ་དང་། ཡོད་པར་འདོད་པ་ཡང་མི་འཐད་དེ། དེ་གཉིས་
ཀས་སངས་རྒྱས་ཀྱི་སའི་མཉམ་རྗེས་གཉིས་ལྡོག་པ་ཐ་དད་དུ་འདོད་པར་ཡང་མཚུངས།
ངོ་བོ་ཐ་མི་དད་དུ་འདོད་པ་ཡང་མཚུངས་པའི་ཕྱིར། དང་པོ་སླ། གཉིས་པ་གྲུབ་སྟེ། རང་་
རྒྱུད་པས་ཀྱང་སངས་རྒྱས་ཀྱི་མཉམ་གཞག་ཡེ་ཤེས་ཤེས་བྱ་ཇི་སྙེད་པ་ལག་མཐིལ་དུ་སྐྱུ་རུ་
ར་བཞག་པ་བཞིན་དུ་མངོན་སུམ་དུ་གཟིགས་པར་བཞེད་པའི་ཕྱིར་ཏེ། བདེན་གཉིས་རང་
འགྲེལ་ལས། མཁྱེན་པའི་སྐད་ཅིག་གཅིག་གིས་ནི། །ཤེས་བྱའི་དཀྱིལ་འཁོར་ཀུན་ཁྱབ་ཅན། །
ཞེས་གསུངས་པའི་ཕྱིར། ཁོ་ན་རེ། ཐལ་འགྱུར་བས་སངས་རྒྱས་ཀྱི་སའི་མཉམ་རྗེས་ཐ་དད་
དུ་ཁས་ལེན་པ་མི་འཐད་དེ། དེས་ཐ་དད་ཁས་ལེན་མི་རིགས་པའི་ཕྱིར་ཟེར་ན། དེས་ཐ་་་
དད་ཁས་ལེན་རིགས་པར་ཐལ། ཐ་དད་ཡོད་པའི་ཕྱིར། བྱེ་བྲག་པ་དང་གྲངས་ཅན་པ་་་་་
སོགས་མུ་སྟེགས་ཅན་རྣམས་ཀྱི་ལུགས་ཐ་དད་པའི་ཕྱིར་ཏེ། འཇུག་པ་ལས། དེ་དབྱེ་ཅུང་་་
ཟད་ཅུང་ཟད་ལ་བརྟེན་ནས། །མུ་སྟེགས་རྣམས་ཀྱི་ལུགས་ནི་ཐ་དད་འགྱུར། །ཞེས་གསུངས་
པའི་ཕྱིར། གཞན་ཡང་། བྱེད་རྒྱུ་ས་བོན་གྱི་ལས་ཐ་དད་མྱུ་གུའི་དབྱིབས་དང་ནི། །ཁ་དོག་
རོ་ནུས་སྨིན་པའི་ཐ་དད་ཁྱོད་ལ་མེད་པར་འགྱུར། །ཞེས་གསུངས་པ་ཡང་མི་འཐད་པར་་་་
ཐལ། མྱུ་གུ་སྐྱེད་བྱེད་ཀྱི་ས་བོན་ཐ་དད་པ་ལས་མྱུ་གུའི་ཁ་དོག་ལ་སོགས་པའི་ཐ་དད་པ་
མེད་པར་ཐལ་བའི་སྐྱོན་གྲངས་ཅན་ལ་ཡོད་པར་གསུངས་པ་མི་འཐད་པའི་ཕྱིར་ཏེ། ཐ་་་་
དད་མེད་པའི་ཕྱིར། རྟགས་ཁས། གཞན་ཡང་། ཐ་དད་ཡོད་པར་ཐལ། རྒྱུན་ཅན་རྣམས་་་་
དེར་ཕན་ཚུན་ཐ་དད་ཡོད། །ཅེས་པའི་སྐབས་ཀྱི་རང་འགྲེལ་ལས། རྒྱུན་ཅན་གྱི་ཡན་ལག་
རྫས་ཀྱི་སྐད་ཅིག་རྣམས་ལ་རྒྱུན་ཅན་ཞེས་བརྗོད་དོ། །དེ་དག་ཕན་ཚུན་ཏེ་གཞན་དང་་་་
451



གཞན་དུ་ཐ་དད་ཅིང་ཞེས་གསུངས་པའི་ཕྱིར། ས་བོན་དང་མྱུ་གུ་གཉིས་དུས་ཐ་དད་པ་་་
ཡིན་པའི་ཕྱིར་རོ། །མྱུ་གུ་ས་བོན་དང་ནི་དུས་མཉམ་ཡོད་པ་མ་ཡིན་ཞིང་། །ཞེས་སོགས་་་
ཀྱིས་དེ་ལྟར་བསྟན་པའི་ཕྱིར། མ་གྲུབ་ན་ཁྱོད་རང་གི་དུས་ཐ་དད་ལ་གཞན་སྐྱེ་མེད་པས་་
གཞན་སྐྱེ་དགག དུས་མཉམ་པ་ལས་སྐྱེ་བ་མེད་པས་གཞན་སྐྱེ་དགག་པའོ། །དེ་ལ་གཉིས་ཏེ།
དགག་པ་དངོས་དང་རྩོད་པ་སྤོང་བའོ། །དང་པོ་ནི། མྱུ་གུ་ས་བོན་སོགས་སོ་ཞེས་བྲིས་་་་་་
འདུག་པ་དང་དངོས་སུ་འགལ་ལོ། །ཡང་ཁྱོད་ཀྱིས། དེ་ལྟར་དངོས་པོ་རང་བཞིན་མེད་པར་
བསྒྲུབ་པའི་སྐབས་སུ། ཆོས་ཅན་རྒོལ་ཕྱིར་རྒོལ་གཉིས་ཀ་ལ་གྲུབ་པར་འདོད་པ་མི་འཐད་
དེ། ཆོས་ཅན་དེའི་གནས་ཚུལ་ལ་དཔྱོད་པའི་བློ་ངོར་ཆོས་ཅན་དེ་ཉིད་གྲུབ་ན་བདེན་གྲུབ་
ཏུ་ཐལ་བའི་ཕྱིར་རོ། །ཞེས་པ་ནི་ཐལ་འགྱུར་བའི་རིགས་པའི་གཙོ་བོར་སྣང་ཞིང་། གཞན་
ཡང་། དབུ་མ་པ་ཡིན་ན་རང་གི་རྒྱུད་ཀྱི་རྗེས་སུ་དཔག་པར་བྱ་བ་རིགས་པ་མ་ཡིན་ཏེ། །
ཕྱོགས་གཞན་ཁས་བླངས་པ་མེད་པའི་ཕྱིར་རོ། །ཞེས་པའི་དོན་དངོས་པོ་རང་བཞིན་མེད་
པར་བསྒྲུབ་པའི་སྐབས་སུ་རང་རྒྱུད་ཀྱི་གཏན་ཚིགས་མི་རིགས་ཏེ། རིགས་ན་ཆོས་ཅན་་་་་
དངོས་པོ་ཚད་མས་གྲུབ་པའི་སྟེང་དུ་དགག་ཆོས་རང་བཞིན་གྱིས་གྲུབ་པ་བཀག་ནས། །
ཁྱད་པར་གྱི་ཆོས་རང་བཞིན་མེད་པ་བསྒྲུབ་དགོས་པ་ལས། ཆོས་ཅན་ཚད་མས་མ་གྲུབ་་་
པའི་སྟེང་དུ་རང་བཞིན་ཡོད་པ་ལས་ཕྱོགས་གཞན་ཁྱོད་ཀྱིས་རང་བཞིན་མེད་པ་ཡང་ཁས་
མ་བླངས་པའི་ཕྱིར་ཏེ། དེའི་ཚེ་ཆོས་ཅན་གཉིས་མ་གྲུབ་པའི་ཕྱིར། ཞེས་བྲིས་འདུག་པ། །
དངོས་པོ་རང་བཞིན་མེད་པ་བསྒྲུབ་པའི་སྐབས་སུ་དངོས་པོ་མ་གྲུབ་པར་ཐལ། དེའི་་་་་
སྐབས་སུ་ཆོས་ཅན་རྒོལ་གཉིས་ལ་མ་གྲུབ་པའི་ཕྱིར། འདོད་ན། དངོས་པོ་རང་བཞིན་གྱིས་
མེད་པར་བསྒྲུབ་པའི་ཚེ་གྲུབ་ན་རང་བཞིན་གྱིས་གྲུབ་དགོས་པར་ཐལ། འདོད་པའི་ཕྱིར།
འདོད་ན། དངོས་པོ་རང་བཞིན་གྱིས་མེད་པར་བསྒྲུབ་པའི་རྟགས་ཡང་དག་དང་རྒོལ་ཕྱིར་
རྒོལ་རྣམས་ཆོས་ཅན། དེར་ཐལ། དེའི་ཕྱིར། མ་གྲུབ་ན། དངོས་པོ་རང་བཞིན་གྱིས་མེད་་་
པར་བསྒྲུབ་པའི་རྟགས་ཡང་དག་མེད་པར་ཐལ་ལོ། །གཞན་ཡང་། དངོས་པོ་རང་བཞིན་་་་
གྱིས་ཡོད་མེད་དཔྱོད་པའི་སྐབས་སུ་ཡོད་མེད་རང་བཞིན་གྱིས་ཡོད་དགོས་པར་ཐལ།
452



དངོས་པོ་རང་བཞིན་གྱིས་མེད་པར་བསྒྲུབ་པའི་སྐབས་སུ་མ་གྲུབ་ན་རང་བཞིན་གྱིས་གྲུབ་
དགོས་པའི་ཕྱིར། འདོད་ན། དངོས་པོ་རང་བཞིན་གྱིས་ཡོད་མེད་དཔྱོད་པ་ཆོས་ཅན། དེར་
ཐལ། དེའི་ཕྱིར། མ་གྲུབ་ན། དངོས་པོ་རང་བཞིན་གྱིས་ཡོད་མེད་དཔྱོད་པ་མེད་པར་ཐལ་ལོ། །
གཞན་ཡང་། དངོས་པོ་རང་བཞིན་གྱིས་མེད་པར་བསྒྲུབ་པའི་སྐབས་སུ་རང་རྒྱུད་ཀྱི་་་་་
གཏན་ཚིགས་ཁས་ལེན་རིགས་པར་ཐལ། རང་རྒྱུད་ཀྱི་གཏན་ཚིགས་ཁས་ལེན་རིགས་པའི་
ཕྱིར། རང་རྒྱུད་ཀྱི་གཏན་ཚིགས་ཡོད་པའི་ཕྱིར། འཁོར་གསུམ། གཞན་ཡང་། གོང་གི་་་་
གསལ་བ་དེར་ཐལ། དངོས་པོ་རང་བཞིན་མེད་པར་བསྒྲུབ་པའི་རང་རྒྱུད་ཀྱི་གཏན་ཚིགས་
ཡོད་པའི་ཕྱིར། སྣང་བ་རང་བཞིན་མེད་པར་བསྒྲུབ་པའི་རང་རྒྱུད་ཀྱི་གཏན་ཚིགས་ཡོད་་་
པའི་ཕྱིར། རང་རྒྱུད་ཀྱི་གཏན་ཚིགས་ཡོད་པ་གང་ཞིག སྣང་བ་བདག་མེད་དུ་བསྒྲུབ་བྱའི་
གཙོ་བོ་ཡིན་པའི་ཕྱིར། འཁོར་གསུམ། གཞན་ཡང་། ཁྱོད་ཀྱི་ལུང་དོན་འཆད་ཚུལ་དེ་མི་་་
འཐད་དེ། དབུ་མ་པ་ཡིན་ན་ནི་རང་རྒྱུད་ཀྱི་རྗེས་སུ་དཔག་པར་བྱ་བ་རིགས་པ་མ་ཡིན་ཏེ།
ཕྱོགས་གཞན་ཁས་བླངས་པ་མེད་པའི་ཕྱིར། ཞེས་དང་། དབུ་མའི་ལྟ་བ་ཁས་ལེན་པའི་གཞི་
མཐུན་པ་ཡང་ཡིན་རང་རྒྱུད་ཀྱི་སྦྱོར་བའི་ངག་བརྗོད་པ་གང་ཡིན་པ་དེ་ནི་ཆེས་ཤིན་ཏུ་་་
ཉེས་པ་དུ་མའི་ཚོགས་ཀྱི་གནས་སུ་རྟོགས་ཏེ། ཞེས་དབུ་མ་པ་ཡིན་ན་རང་རྒྱུད་ཁས་ལེན་་
མི་རིགས་པར་གསུངས་པ་ལ། དེ་ལྟར་གསུང་བ་པོ་རང་ཡང་རང་རྒྱུད་ཁས་ལེན་ནོ་ཞེས་་་
མངོན་སུམ་ལ་བསྙོན་པར་བྱེད་པ་ཡིན་པའི་ཕྱིར། གཞན་ཡང་། ཁྱོད་ཀྱིས་ཕྱོགས་གཞན་་་
ཁས་བླངས་པ་མེད་ཕྱིར། ཞེས་པའི་དོན་ལ། ཆོས་ཅན་ཚད་མས་གྲུབ་པའི་སྟེང་དུ་རང་་་་་
བཞིན་ཡོད་པ་ལས་ཕྱོགས་གཞན་ཁྱོད་ཀྱིས་རང་བཞིན་མེད་པ་ཡང་ཁས་མ་བླངས་པའི་་་
ཕྱིར། ཞེས་སྨྲ་བ་ནི་མཁས་པའི་བཞད་གད་ཀྱི་གནས་ཡིན་ཏེ། དེ་ལྟར་ན་དབུ་མ་པས་རང་
བཞིན་གྱིས་གྲུབ་པ་འདོད་དགོས་པ་དང་། ཆོས་ཅན་ཚད་མས་གྲུབ་པ་རང་བཞིན་གྱིས་་་་
མེད་པར་ཁས་མི་ལེན་པར་འགྱུར་བས་ཁྱོད་རང་གིས། དབུ་མ་པ་ལ་ཁས་ལེན་ཡོད་པར་་་་
ཁས་བླངས་པ་དང་དངོས་སུ་འགལ་བའི་ཕྱིར། ཡང་ཁྱོད་ཀྱིས་དམ་བཅའ་མེད་པ་དང་།
གཏན་ཚིགས་མེད་པ་གཉིས་ལས། དང་པོ་ནི། ཀླུ་སྒྲུབ་ཀྱིས། གལ་ཏེ་ངས་དམ་བཅའ་འགའ་
453



ཡོད། །དེས་ན་ང་ལ་སྐྱོན་དེ་ཡོད། །ང་ལ་དམ་བཅའ་མེད་པས་ན། །ང་ནི་སྐྱོན་མེད་ཁོ་ན་་་་
ཡིན། །ཞེས་པ་དང་། འཕགས་པ་ལྷས། ཡོད་དང་མེད་དང་ཡོད་མེད་ཅེས། །གང་ལ་ཕྱོགས་
ནི་ཡོད་མིན་པ། །དེ་ལ་ཡུན་ནི་རིང་པོ་ནའང་། །ཀླན་ཀ་བརྗོད་པར་ནུས་མ་ཡིན། །ཞེས་་་་་
གསུངས་པའི་དོན་ལ། དེང་སང་གི་དབུ་མ་པ་དག་བདེན་གྲུབ་ཀྱི་ཕྱོགས་དམ་བཅས་པ་
མེད་པས་སྐྱོན་མེད་ཅེས་པ་འགའ་ཞིག་ལ་འཆད་པ་ལ་མི་འཐད་དེ། ཡོད་མེད་སོགས་ཀྱི་་་
མཐའ་གསུམ་ཀ་མེད་པར་གསུངས་པའི་ཕྱིར་རོ། །ཞེས་བྲིས་པ་ནི། རང་ཉིད་སྨྲ་འབེབ་པར་
བྱེད་པའི་བཤད་པར་སྣང་སྟེ། དམ་བཅའ་ཡོད་པར་ཐལ། བདག་ལས་མ་ཡིན་ཞེས་སོགས་
ཀྱི་ཚིགས་བཅད་དེས་མཐའ་བཞིའི་སྐྱེ་བ་བཀག་པའི་དམ་བཅའ་སྟོན་པར་སློབ་དཔོན་ཟླ་
བས་བཞེད་པའི་ཕྱིར། འཁོར་གསུམ། རྟགས་གསལ་གཉིས་ཀ་ཁྱོད་རང་གི་དཀའ་འགྲེལ་གྱི་
ཚིག་ཟིན་ཇི་ལྟ་བ་བཞིན་ཡིན། གཞན་ཡང་། དམ་བཅའ་ཡོད་པར་ཐལ། མཐའ་བཞིའི་སྐྱེ་
བ་རེ་རེ་བཞིན་དགག་པའི་དམ་བཅའ་བཞི་ཡོད་པའི་ཕྱིར། དེ་ཉིད་དེ་ལས་འབྱུང་མིན་་་་
གཞན་དག་ལས་ལྟ་ག་ལ་ཞིག །ཅེས་སོགས་ཀྱི་རང་འགྲེལ་ལས། དམ་བཅའ་བཞི་པོ་དེ་རྗེས་
སུ་བརྗོད་ནས། དེ་ཉིད་རིགས་པས་བསྒྲུབ་པའི་ཕྱིར་བཤད་པ། ཞེས་གསུངས་པའི་ཕྱིར།
དམ་བཅའ་མེད་ཅེས་པ་དོན་དམ་ལ་དཔྱོད་པའི་སྐབས་ཡིན་ཞེ་ན་ཡང་ཁྱོད་ལ་འགལ་ཏེ།
ཁྱོད་ཀྱིས་དོན་དམ་ལ་དཔྱོད་པའི་སྐབས་སུ་ཡོད་པའང་མིན། མེད་པའང་མིན་ཞེས་སོགས་
ཁས་བླངས་པའི་ཕྱིར། གཞན་ཡང་། ཁྱོད་ཀྱིས་ཆོས་ཅན་དེ་ཉིད་གནས་ཚུལ་ལ་དཔྱོད་པའི་
ཚེ་ཆོས་ཅན་དེ་ཉིད་ཁས་ལེན་དགོས་པས་དཔྱད་པའི་ཉེས་པ་མཚུངས་སོ་ཞེས་པའི་ལན་ནི།
ཆོས་ཅན་དེ་ཉིད་ཁས་མ་བླངས་པས་ཆོས་ཅན་ཚད་མས་གྲུབ་པའི་སྟེང་དུ། ཁྱད་པར་གྱི་་་
ཆོས་དམ་བཅའ་བའི་རང་རྒྱུད་ཀྱི་དམ་བཅའ་མེད་ཅེས་པ་ལ་འཆད་དགོས་པའི་ཕྱིར། །
ཞེས་བྲིས་འདུག་པ་མི་འཐད་དེ། ཁྱོད་ཀྱི་ལུགས་ལ་གནས་ལུགས་ལ་དཔྱོད་པའི་ཚེ་ཆོས་་་
ཅན་ཚད་མས་གྲུབ་པའི་སྟེང་དུ་ཁྱད་པར་གྱི་ཆོས་དམ་བཅའ་བའི་རང་རྒྱུད་ཀྱི་དམ་་་་་
བཅའ་ཡང་ཡོད་མིན་མེད་མིན་དུ་འཆད་དགོས་པའི་ཕྱིར། ལན་ཅི་སྨྲ། ཡང་ཁྱོད་ཀྱིས། ཁ་
ཅིག་འདིས་ནི་མྱུ་གུ་ལྟ་བུ་ཞིག་གིས་ངོ་བོ་ལ་ཡང་ཕྱེ་ན་ཀུན་རྫོབ་ཡིན་པ་དང་། དོན་དམ་
454



ཡིན་པའི་ངོ་བོ་གཉིས་ཡོད་པར་སྟོན་གྱིས། ཞེས་ཊཱིཀ་ཆེན་གྱི་ལུགས་བརྗོད་ནས། དེ་འགོག་
པ་ནི། མྱུ་གུའི་ངོ་བོར་གྱུར་བའི་ཀུན་རྫོབ་ཀྱི་ངོ་བོར་གྱུར་བའི་དོན་དམ་གྱི་ངོ་བོ་ཡིན་པར་
ཐལ། དེ་གཉིས་ངོ་བོ་གཅིག་ཡིན་པའི་ཕྱིར། ཞེས་བྲིས་པ་ནི་རང་གི་ཁས་བླངས་དང་། ལུང་
རིགས་དང་འགལ་བའི་ཕུང་པོར་འདུག་སྟེ། བདེན་གཉིས་ཀྱི་ངོ་བོ་ཡོད་པར་ཁྱོད་རང་་་་་
གིས་ཀྱང་ཁས་བླངས། ལུང་རིགས་ཀྱིས་ཀྱང་འགྲུབ་པའི་ཕྱིར། དང་པོ་གྲུབ་སྟེ། ཁྱོད་རང་གི་
དཀའ་འགྲེལ་ལས། སངས་རྒྱས་བཅོམ་ལྡན་འདས་ཀྱིས་གདུལ་བྱ་ལ་ཐ་སྙད་ཀྱི་སྒོ་ནས་་་་་
གནས་ལུགས་བསྟན་པའི་ཚེ། དངོས་པོ་ཐམས་ཅད་ལ་ཀུན་རྫོབ་དང་དོན་དམ་པའི་ངོ་བོ་
ཉིད་གཉིས་བསྟན་ཏོ། །ཞེས་དྲིས་པའི་ཕྱིར། འཁོར་གསུམ། གཉིས་པ་གྲུབ་སྟེ། དངོས་རྙེད་
ངོ་བོ་གཉིས་ནི་འཛིན་པར་འགྱུར། །ཞེས་པའི་འགྲེལ་བ་ལས། དངོས་པོ་ཐམས་ཅད་ཀྱི་རང་
གི་ངོ་བོ་གཉིས་ཉེ་བར་བསྟན་ཏེ། འདི་ལྟར། ཀུན་རྫོབ་དང་དོན་དམ་པའོ། །དེ་ལ་དོན་་་་་
དམ་པ་ནི་ཡང་དག་པར་གཟིགས་པ་རྣམས་ཀྱི་ཡེ་ཤེས་ཀྱི་ཁྱད་པར་གྱི་ཡུལ་གཉིས་ཀྱི་་་་་
བདག་གིས་རང་གིས་ངོ་བོ་རྙེད་པ་ཡིན་གྱི། རང་གི་བདག་ཉིད་ཀྱིས་གྲུབ་པ་ནི་མ་ཡིན་ཏེ།
འདི་ནི་ངོ་བོ་གཅིག་ཡིན་ནོ།།ཞེས་སོགས་ཀྱི་ལུང་རིགས་འཐད་པའི་ཕྱིར། ཡང་ཁྱོད་ཀྱིས།
མྱུ་གུ་ལྟ་བུ་གཅིག་ཉིད་ལ་བདེན་པ་གཉིས་ཀྱི་མིང་གིས་བཏགས་པའི་བཏགས་དོན་་་་་
སྙད་དུ་རྙེད་པར་ཐལ། མྱུ་གུའི་ངོ་བོ་ཡིན་པར་གྱུར་བའི་བདེན་གཉིས་ཀྱི་ངོ་བོ་ཡོད་པའི་་
ཕྱིར། ཞེས་བྲིས་པ་ཡང་མི་འཐད་དེ། རང་འགྲེལ་ལས། སངས་རྒྱས་བཅོམ་ལྡན་འདས་་་་་
རྣམས་ཀྱིས་འདུ་བྱེད་དང་མྱུ་གུ་ལ་སོགས་པ་ནང་དང་ཕྱི་རོལ་གྱི་དངོས་པོ་ཐམས་ཅད་་་
རང་རང་གི་ངོ་བོ་རྣམ་པ་གཉིས་ཉེ་བར་བསྟན་ཏོ། །ཞེས་མྱུ་གུ་ལ་སོགས་པའི་ཕྱི་ནང་གི་་
དངོས་པོ་རྣམས་ལ་ཀུན་རྫོབ་དང་དོན་དམ་པའི་ངོ་བོ་གཉིས་གཉིས་ཡོད་པར་གསུངས་
པའི་ཕྱིར། ཡང་ཁྱོད་ཀྱིས། རང་རང་ལ་ངོ་བོས་སྟོང་པར་བསྒྲུབ་པ་ལ་དགག་བྱ་ལ་དོན་་་་་
དམ་གྱི་ཁྱད་པར་སྦྱོར་དགོས་པར་ཐལ། བདེན་གཉིས་ཐ་སྙད་དུ་རང་རང་གིས་ངོ་བོས་མི་
སྟོང་པའི་ཕྱིར། རྟགས་གསལ་ཁས་བླངས་ཞེས་བྲིས་འདུག་པ། ཀུན་རྫོབ་བདེན་པ་ཀུན་་་་
རྫོབ་བདེན་པའི་ངོ་བོ་ཡིན་པས་སྟོང་པ་ལ་བྱེད་པ་ནི། དགག་བྱ་ལ་དོན་དམ་གྱི་ཁྱད་པར་
455



སྦྱར་དགོས་པར་འདོད་ལ། ཀུན་རྫོབ་བདེན་པ་ཀུན་རྫོབ་བདེན་པ་རང་གི་ངོས་ནས་མ་་་
གྲུབ་པ་ལ་བྱེད་པ་ནི། རྟགས་མ་གྲུབ་ཀྱི་ལན་ཐེབས་པར། རྟགས་གསལ་ཡང་ཁས་བླངས་པ་
མེད་དོ། །ཡང་ཁྱོད་ཀྱིས་འདིར་ཕྱི་མ་དག ཡང་དག་ཀུན་རྫོབ་དང་ལོག་པའི་ཀུན་རྫོབ་ཀྱི་
ཐ་སྙད་ནི་རང་རྒྱུད་པའི་ལུགས་ཡིན་གྱི། ཐལ་འགྱུར་པས་ནི་འཇིག་རྟེན་ཉིད་ལྟོས་བདེན་
པའི་ཀུན་རྫོབ་དང་། འཇིག་རྟེན་ཉིད་ལོག་པའི་ཀུན་རྫོབ་ཅེས་ཁས་ལེན་ཅིང་། སྔ་མ་ཁས་
མི་ལེན། ཡང་དག་ཡིན་ན་ཀུན་རྫོབ་ཡིན་པ་འགལ་བའི་ཕྱིར་རོ། །ཞེས་སྨྲའོ། །འོ་ན་ཀུན་་་་
རྫོབ་བདེན་པ་ཞེས་པའི་ཐ་སྙད་ཀྱང་མི་འཐད་པར་འགྱུར་ཏེ། ཀུན་རྫོབ་ཡིན་ན་བདེན་་་་་
པར་འགལ་བའི་ཕྱིར། ཞེས་ཟེར་བ་ནི། དེ་གཉིས་མི་མཚུངས་སོ། །ཟླ་བའི་ཞབས་ཀྱིས་ཡུལ་
རྫུན་པ་ལ་འཇིག་རྟེན་པའི་ཤེས་ངོ་ཉིད་ལ་ལྟོས་ནས་བདེན་པ་དང་ལོག་པ་གཉིས་སུ་་་་་
གསུངས་པས། སྤྱིར་ཀུན་རྫོབ་པ་ཡང་དག་དང་ལོག་པ་གཉིས་སུ་མི་འབྱེད་པའི་དོན་ཡིན་
པའི་ཕྱིར་དང་། ཀུན་རྫོབ་བདེན་པ་ལ་དེ་འདྲའི་ཁྱད་པར་གསུང་རབ་ཚད་ལྡན་གང་ནས་
ཀྱང་མ་བཤད་པའི་ཕྱིར། ཡང་ཁྱོད་ཀྱིས། མདོར་ན་ལོག་པའི་ཀུན་རྫོབ་ཐམས་ཅད་ནི་ཀུན་
རྫོབ་བདེན་པ་ཡིན་ཀྱང་། ཐ་སྙད་ལ་ནི་མ་བརྟེན་པར། །དམ་པའི་དོན་ནི་བསྟན་མི་ནུས། །
ཞེས་དང་། ཐ་སྙད་བདེན་པ་ཐབས་སུ་གྱུར་པ་དང་། །ཞེས་དང་། འཇིག་རྟེན་ཀུན་རྫོབ་་་
བདེན་པ་དང་། །ཞེས་པ་རྣམས་ཀྱིས་བསྟན་པའི་ཐ་སྙད་བདེན་པ་དང༌། ཀུན་རྫོབ་བདེན་
པ་དང༌། ཐ་སྙད་དུ་ཡོད་པ་ནི་མ་ཡིན་ཏེ། དེ་དག་གིས་གསུང་རབ་ཀྱི་བརྗོད་བྱ་ཐམས་ཅད་
བདེན་པ་གཉིས་སུ་འདུ་བར་གསུངས་པའི་ཡ་གྱལ་གྱི་ཀུན་རྫོབ་བདེན་པ་ཡིན་ལ། ལོག་་་་
པའི་ཀུན་རྫོབ་བདེན་པ་རྣམས་ནི་དེ་ལྟར་མ་ཡིན་པའི་ཕྱིར་ཏེ། དོན་དམ་བདེན་པ་རྟོགས་
པའི་ཐབས་སུ་མི་རུང་བའི་ཕྱིར། ཞེས་དང་། ཡང་ཀུན་རྫོབ་ཏུ་ཡོད་ན་ཡོད་པས་མ་ཁྱབ་་་
ཅིང་། ཐ་སྙད་དུ་ཡོད་ན་ཡོད་པས་ཁྱབ་ཅེས་སོགས་འཕགས་པ་ཡབ་སྲས་ཀྱི་གཞུང་དང་་་་
འགལ་བའི་རང་བཟོ་མང་དུ་བྲིས་པའི་མཐར། དབུ་མའི་གཞུང་གི་མགོ་མཇུག་བསྒྲིགས་ན་
འདི་ལས་གཞན་དུ་སྨྲས་ཐབས་ཨེ་འདུག་ལེགས་པར་དཔྱོད་ཅིག ཅེས་བྲིས་འདུག་པ། དབུ་
མའི་གཞུང་ལ་ཐོས་བསམ་བྱེད་ལོ་བྱས་པས་གཞུང་དོན་ཕྱིན་ཅི་ལོག་འབའ་ཞིག་ཏུ་སྨྲས་་
456



ཤིང་དེ་ལས་གཞན་དུ་སྨྲ་བའི་ཐབས་མ་རྙེད་པ་དེ། ཐུབ་དབང་གཉིས་པ་བློ་བཟང་གྲགས་
པའི་དཔལ་ལ་མ་གུས་ཤིང་ཞེ་སྡང་བས་ལན་འདུག་པས་བཤགས་བསྡམས་ལ་འབད་་་་་
མཛོད། གོང་གི་དམ་བཅའ་རྣམས་ལ་སྐྱོན་བརྗོད་ན། ལོག་པའི་ཀུན་རྫོབ་ཡིན་ན་མེད་པས་
ཁྱབ་པར་ཐལ། དེ་ཡིན་ན་བདེན་གཉིས་གང་རུང་མ་ཡིན་དགོས་པའི་ཕྱིར། རྟགས་ཁས།
འདོར་ན། ལོག་ཤེས་ཡིན་ན་མེད་པས་ཁྱབ་པར་ཐལ། འདོད་པའི་ཕྱིར། འདོད་ན། ཉོན་་་་་
མོངས་ཅན་གྱི་མ་རིག་པ་མེད་པར་ཐལ། འདོད་པའི་ཕྱིར། འདོད་ན། སྒྲིབ་པ་གཉིས་མེད་
པར་ཐལ། འདོད་པའི་ཕྱིར། འདོད་ན། ཀུན་འབྱུང་མེད་པར་ཐལ་ལོ། །འདོད་པའི་ཕྱིར།
འདོད་ན། བདེན་བཞི་མེད་པར་ཐལ། འདོད་པའི་ཕྱིར། དཀོན་ཅོག་གསུམ་མེད་པར་ཐལ།
འདོད་པའི་ཕྱིར། གཞན་ཡང་། དབང་ཤེས་འཁྲུལ་བ་རྣམས་ཆོས་ཅན། བདེན་གཉིས་གང་
རུང་ཡིན་པར་ཐལ། ཀུན་རྫོབ་ཀྱི་བདེན་པ་དང༌། དོན་དམ་གྱི་བདེན་པ་གང་རུང་ཡིན་་་་་
པའི་ཕྱིར། ཁྱབ་སྟེ་བདེན་གཉིས་འཇོག་པའི་གསུང་རབ་མཐའ་དག་ཏུ་བདེན་པ་གཉིས་སུ་
བཞག་པའི་ཕྱིར། གོང་གི་རྟགས་གྲུབ་སྟེ། ཀུན་རྫོབ་བདེན་པ་ཡིན་པའི་ཕྱིར། རྟགས་ཁས།
གཞན་ཡང་། ལོག་པའི་ཀུན་རྫོབ་ཡིན་ན་ཀུན་རྫོབ་ཏུ་ཡོད་པས་ཁྱབ་པར་ཐལ། ཀུན་རྫོབ་
ཏུ་ཡོད་ན་ཡོད་པས་མ་ཁྱབ་པའི་ཕྱིར། འདོད་ན། མུ་སྟེགས་ཅན་རྣམས་ཀྱིས་བཏགས་པའི་
རྟག་དངོས་ཀྱི་བདག་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། འཇུག་པ་ལས། དེ་
ལྟར་གྱུར་བའི་བདག་ནི་ཡོད་མིན་ཞིང་། །འདི་ནི་ངར་འཛིན་རྟེན་དུའང་མི་རིགས་ལ། །
འདི་ནི་ཀུན་རྫོབ་ཏུ་ཡང་ཡོད་མི་འདོད། །ཅེས་དང་། མི་ཤེས་གཉིད་ཀྱིས་རབ་བསྐྱོད་མུ་་་
སྟེགས་ཅན། །རྣམས་ཀྱིས་བདག་ཉིད་ཇི་བཞིན་བཏགས་པ་དང་། །སྒྱུ་མ་སྨིག་རྒྱུ་སོགས་ལ་
བཏགས་པ་གང་། །དེ་དག་འཇིག་རྟེན་ལས་ཀྱང་ཡོད་མིན་ཉིད། །ཅེས་གསུངས་པའི་ཕྱིར། །
གཞན་ཡང་། སེམས་ཅན་ཐམས་ཅད་འབད་མེད་དུ་གྲོལ་བར་ཐལ། སེམས་ཅན་གྱི་རྒྱུད་ལ་
ཉོན་མོངས་ཅན་གྱི་མ་རིག་པ་མེད་པའི་ཕྱིར་ཏེ། ཉོན་མོངས་ཅན་གྱི་མ་རིག་པ་མེད་པའི་་
ཕྱིར། མ་གྲུབ་ན། དེ་ཆོས་ཅན། མེད་པར་ཐལ། ལོག་ཤེས་ཡིན་པའི་ཕྱིར། འཁོར་གསུམ། དེ་
རྣམས་ལས་སྤྲོས་ནས་སྐྱོན་མཐའ་ཡས་པ་བརྗོད་རྒྱུ་འདུག་ནའང་། བརྗོད་པར་སླ་བ་་་་
457
་



འདུག་པས་དེ་ཙམ་ལས་མ་བྲིས་སོ། །
ཡང་ཁྱོད་ཀྱིས། ཊིཀ་ཆེན་ལས། བློ་འཁྲུལ་པ་གཅིག་གི་ངོར་ཡོད་པ་ལ་ཀུན་རྫོབ་
ཏུ་ཡོད་པར་འཇོག་པ་བཀག ཅེས་གསུངས་པ་ལ། ཁྱོད་ཀྱིས་དེ་ནི་འཇིག་རྟེན་ཀུན་རྫོབ་་་
དང་། ཀུན་རྫོབ་བདེན་པའི་ཁྱད་པར་མ་ཕྱེ་བ་སྟེ། ཞེས་ཟེར་བ་ནི་བཞད་གད་ཀྱི་གནས་་་
ཡིན་ཏེ། འཇིག་རྟེན་ཀུན་རྫོབ་བདེན་པ་དང་། ཐ་སྙད་བདེན་པ་དང་། ཀུན་རྫོབ་ཀྱི་བདེན་
པ་རྣམས་དོན་གཅིག་མིང་གི་རྣམ་གྲངས་སུ་གསུངས་པ་འཕགས་པ་ཡབ་སྲས་ཀྱི་གཞུང་་་
ལས་གསུངས་པ་ལྟར། གཞུང་ལུགས་ཚད་ལྡན་ཀུན་གྱིས་ཁས་ལེན་པས་ཁྱད་པར་འབྱེད་དུ་
མེད་ལ། ཁྱོད་རང་གི་རང་བཟོའི་ཁྱད་པར་ཕྱེ་བའི་སྐྱོན་ཡིན་པའི་ཕྱིར། ཡང་ཁྱོད་ཀྱིས།
འདིར་བྱང་ཆུབ་སེམས་དཔས་ཉོན་མོངས་ཅན་གྱི་མ་རིག་པ་སྤངས་པའི་མ་མཐའི་ས་་་་་་
མཚམས་ས་བརྒྱད་པ་ནས་འཇོག་པར་འདོད་པ་ནི། ཐེག་པ་ཆེན་པོའི་ལམ་ལ་སྐུར་པ་་་་་་
འདེབས་པ་སྟེ། ཉན་ཐོས་ཀྱིས་ཚེ་གསུམ་དུ་བསྒོམས་པས་བདེན་འཛིན་སྤོང་ནུས་ལ། ཐེག་
པ་ཆེན་པོས་བསྐལ་པ་གྲངས་མེད་གཅིག་ལ་སོགས་པར་བསྒོམས་ཀྱང་སྤོངས་མི་ནུས་པར་
ཁས་བླངས་པའི་ཕྱིར་དང་། ཐེག་ཆེན་ལ་ས་བརྒྱད་པ་མ་ཐོབ་བར་དུ་སྤང་བྱ་ལྷག་པོ་ཡང་
མེད་པར་ཁས་བླངས་པའི་ཕྱིར་དང་། ཡུལ་ཅན་གྱི་ངོས་ནས་ཐེག་ཆེན་རིགས་པ་རྒྱས་པས་
སྤང་བྱ་སྤོང་བ་ལ་ནུས་པ་ཆེ་བར་ཁས་བླངས་པས་འགལ་འདུའི་ཕུང་པོ་འབའ་ཞིག་ཏུ་་་
སྣང་བའི་ཕྱིར། ཞེས་བྲིས་འདུག་པ། འདི་ནི་ཁྱོད་རང་གི་ཁྱོད་རང་ལ་འཁོར་གསུམ་བཅོས་
པ་སྟེ། ཁྱོད་ཀྱིས་བྱང་ཆུབ་སེམས་དཔས་ཉོན་མོངས་ཅན་གྱི་མ་རིག་པ་སྤངས་པའི་མ་་་་་
མཐའི་ས་མཚམས་ཐེག་པ་ཆེན་པོའི་མཐོང་ལམ་རྣམ་གྲོལ་ལམ་ཐོབ་པ་ནས་འཇོག་པར་་་
འདོད་པ་ནི། ཐེག་པ་ཆེན་པོའི་ལམ་ལ་སྐུར་བ་བཏབ་པ་ཡིན་པར་ཐལ། ཉན་ཐོས་ཀྱི་་་་་
བདག་མེད་ཚེ་གསུམ་བསྒོམས་པས་བདེན་འཛིན་སྤོང་ནུས་ལ། ཐེག་པ་ཆེན་པོའི་བསྐལ་པ་
གྲངས་མེད་གཅིག་ཏུ་ཚོགས་བསགས་པའི་ཐེག་ཆེན་མཐོང་ལམ་བར་ཆད་མེད་ལམ་པས་
ཉོན་མོངས་མ་སྤངས། ཐེག་ཆེན་གྱི་ཚོགས་ལམ་ནས་ཐེག་ཆེན་གྱི་མཐོང་ལམ་གྱི་བར་ལ་་་
སྤང་བྱ་ལྷག་པོ་གཞན་སྤངས་པ་མེད་པའི་ཕྱིར་དང་། ཐེག་ཆེན་གྱི་ལམ་ཐེག་དམན་གྱི་ལམ་
458



ལས་སྤང་བྱ་སྤོང་བ་ལ་ནུས་པ་ཆེ་བར་ཁྱོད་རང་གིས་ཀྱང་ཁས་བླངས་པས་འཁོར་གསུམ།
ཁྱེད་ཀྱིས་བོད་ཀྱི་འཇུག་པའི་བཤད་སྲོལ་གཅིག་ལ། དྲུང་བློ་བའི་ལུགས་འདི་ནོར་བ་ཆེ་་་
ཤོས་གཅིག་དང་མང་ཤོས་གཅིག་ཏུ་འདུག་གོ། །ཞེས་བྲིས་པའི་ལན་སྨྲས་པ། འཕགས་ཡུལ་
མུ་སྟེགས་ལོག་ལྟ་ཅན་རྣམས་ཀྱིས། །སྟོན་མཆོག་དམ་པ་སྐྱོན་གྱི་ཕུང་པོར་མཐོང་། །བློ་ཡི་་
སྐྱོན་ཡིན་དོན་གྱི་གནས་ཚུལ་མིན། །མིག་སེར་ཅན་གྱིས་དུང་དཀར་སེར་པོར་མཐོང་། །
མིག་སྐྱོན་ཡིན་གྱི་དུང་དཀར་སེར་པོ་མེད། །སྐྱོན་བྲལ་རྒྱལ་བ་གཉིས་པའི་ལུགས་བཟང་པོ།།
ཕྲག་དོག་གཏི་མུག་དབང་གིས་ནོར་བར་མཐོང་། །ལས་ངན་བྱང་ཕྱིར་སྟོབས་བཞི་ཚང་བ་
ཡི། །བཤགས་བསྡམ་ཉིད་ལ་རྟག་ཏུ་འབད་པར་མཛོད། །ཡང་ཁྱོད་ཀྱིས། གང་ཕྱིར་མྱུ་གུ་ས་
བོན་ལས་གཞན་མིན། །ཞེས་པའི་སྐབས་སུ། གཞུང་འདིས་ཐ་སྙད་རྣམ་གཞག་ལ་ཡང་་་་་
འབྲས་དུས་ན་རང་གི་རྒྱུ་དེ་ཡོད་པ་ཡང་མ་ཡིན། མེད་པ་ཡང་མ་ཡིན་ཞེས་བྱ་བར་གྲུབ་སྟེ།
ཡོད་ན་རྟག་པར་འགྱུར་ཞིང་མེད་ན་ཆད་པར་འགྱུར་བའི་ཕྱིར་རོ། །རྟག་ཆད་སྤོང་ཚུལ་་་
འདི་ནི་ཀླུ་སྒྲུབ་ཀྱི་དགོངས་པ་བཀྲལ་བའི་ལུགས་ཐུན་མོང་མ་ཡིན་པ་སྟེ། འདི་ནི་ཐ་སྙད་
དུ་ཡང་འབྲས་བུ་དེ་ཉིད་གཞན་ཉིད་བཀག་པ་ལ་ཐུག་མོད། རེང་རྒྱུད་པས་ཐ་སྙད་དུ་རྒྱུ་་
འབྲས་གཞན་ཉིད་དུ་ཁས་ལེན་པའི་ཕྱིར་རོ། །དགེ་དགེ་གཞོན་ཐམས་ཅད་དངོས་འགལ་་
གཅིག་རྣམ་བཅད་ལ་ཁེགས་པས་ཅིག་ཤོས་ཡོངས་གཅོད་ལ་གྲུབ་པར་འདོད་པ་རྣམས་ལ་
ནི་མྱུ་གུའི་དུས་ན་ས་བོན་ཡོད་པར་ཐལ། དེ་ན་དེ་མེད་པར་ཡིན་པའི་ཕྱིར། ཞེས་བརྗོད་ན་
ཅི་སྨྲ། ཞེས་བྲིས་འདུག་པ། ཐ་སྙད་རྣམ་གཞག་ལ་ཡང་འབྲས་དུས་ན་རང་གི་རྒྱུ་ཡོད་པ་་་
ཡང་མིན། མེད་པ་ཡང་མིན་ཞེས་ཁས་ལེན་མི་རིགས་པར་ཐལ། ཐ་སྙད་དུ་ས་བོན་མྱུ་གུའི་
དུས་སུ་མེད་པར་ཁས་ལེན་རིགས་པའི་ཕྱིར། ཐ་སྙད་དུ་མྱུ་གུའི་དུས་སུ་ས་བོན་མེད་པའི་
ཕྱིར། རྟགས་སླ། གཞན་ཡང་། དངོས་འགལ་གཅིག་རྣམ་བཅད་ལ་ཁེགས་པས་ཅིག་ཤོས་་་
ཡོངས་གཅོད་ལ་གྲུབ་པར་འདོད་པའི་དགེ་རྒན་སྟོན་པ་སངས་རྒྱས་དང་། དགེ་གཞོན་ཀླུ་
སྒྲུབ་ཡབ་སྲས་ལ་བྱས་ནས། ཁྱེད་དེ་དག་ལ་སྐྱོན་གཏོང་བར་འདོད་འདུག་སྟེ། མདོ་སྡུད་པ་
ལས། གང་ཞིག་ཡོད་པ་མ་ཡིན་དེ་ནི་མེད་ཅེས་བྱ། །ཞེས་ཡོད་པ་རྣམ་པར་དཔྱད་པ་ལས་་
459



མེད་པར་གྲུབ་པ་དང་། རྩོད་ཟློག་ལས། རང་བཞིན་མེད་པ་ཉིད་ལོག་ན། །རང་བཞིན་ཉིད་
དུ་རབ་གྲུབ་འགྱུར། །ཞེས་རང་བཞིན་གྱིས་མེད་པ་རྣམ་པར་དཔྱད་ན་རང་བཞིན་གྱིས་་་་
གྲུབ་པར་འགྱུར་བར་གསུངས་པའི་ཕྱིར། ཐ་སྙད་དུ་མྱུ་གུ་ས་བོན་དང་གཞན་མ་ཡིན་པར་
ཐལ། ཐ་སྙད་དུ་རྒྱུ་འབྲས་དེ་ཉིད་གཞན་ཡིན་པ་བཀག་པ་ཐལ་འགྱུར་བའི་ཐུན་མོང་མ་་་
ཡིན་པའི་ལུགས་ཡིན་པའི་ཕྱིར། འདོད་ན། ཁྱོད་ཀྱིས། མྱུ་གུའི་དུས་ན་ས་བོན་རྒྱུན་ཆད་པ་
མ་ཡིན་ཏེ། མྱུ་གུ་ས་བོན་ལས་གཞན་མ་ཡིན་པའི་ཕྱིར། ཞེས་པའི་རྟགས་ཏེ་གཞུང་གི་་་་་
ཕྱོགས་སྔ་སྨྲ་བས་ནི་ཁས་མི་ལེན་པས་ཁྱོད་རང་གིས་ཚད་གྲུབ་ཏུ་བཀོད་པ་དངོས་འགལ་
ལོ། །དེས་ན་དངོས་འགལ་ཁས་བླངས་ནས་མངོན་སུམ་ལ་བསྙོན་པར་བྱེད་ཅིང་། ཧྭ་ཤང་
གི་རང་གི་ལུགས་བཟུང་སྟེ་རྟག་ཆད་ཀྱི་མཐའ་ལ་གནས་པ་ཀླུ་སྒྲུབ་ལུགས་ཀྱི་རྟག་ཆད་་་་་
སྤོང་ཚུལ་སྨྲ་ཞིང་། དབུ་མ་སྣང་བ་ལས། ཕན་ཚུན་སྤངས་ཏེ་གནས་པའི་མཚན་ཉིད་ཀྱིས་
ཆོས་བདག་ནི་ཅིག་ཤོས། དགག་པ་གཞན་བསྒྲུབ་པ་མེད་ན་མེད་པ་མིན་པའི་ཕྱིར། གཉིས་
ཀ་མིན་པའི་ཕྱོགས་སུ་གཏོགས་པ་ཡང་རིགས་པ་མིན་ནོ། །ཞེས་དང་། གང་ཞིག་ཡོངས་སུ་
གཅོད་པ་གང་རྣམ་པར་བཅད་པ་མེད་ན་མེད་པ་དེ་གཉིས་ནི་ཕན་ཚུན་སྤངས་ཏེ་གནས་
པའི་མཚན་ཉིད་མིན་ནོ། །ཞེས་སོགས་དབུ་ཚད་ཀྱི་གཞུང་ཚད་ལྡན་དག་ལས་ཕན་ཚུན་་་་
སྤངས་ཏེ་གནས་པའི་དངོས་འགལ་གཅིག་རྣམ་བཅད་ལ་ཁེགས་ན་ཅིག་ཤོས་ཡོངས་་་་་་་
གཅོད་ལ་གྲུབ་པར་གསུངས་པ་ལ་རྟག་ཆད་སྤོང་མི་ནུས་སོ་ཞེས་སྨྲས་པ་ནི། རྗེ་བཙུན་ས་་་
སྐྱ་པཎྜི་ཏས། སྤྲེའུ་རྒན་རྣམས་ཀྱིས་མི་བཟུང་ནས། །མཇུག་མ་མེད་ཅེས་བཞག་གད་བྱེད། །
ཅེས་པ་ལྟར་དུ་སོང་འདུག་པས་ལེགས་པར་སོམས་ཤིག ཡང་ཁྱོད་ཀྱིས། གལ་ཏེ་རང་གི་་་
མཚན་ཉིད་བརྟེན་གྱུར་ན། །ཞེས་པའི་སྐབས་སུ་ཊཱིཀ་ཆེན་འགོག་པ་ན། གཟུགས་དང་ཚོར་
བ་སོགས་རང་གི་མཚན་ཉིད་དང་། རང་གི་ངོ་བོ་དང་རང་བཞིན་ཁས་བླངས་པ་ཙམ་གྱིས་
དེ་དག་རང་གི་མཚན་ཉིད་ཀྱིས་གྲུབ་པ་སོགས་ཁས་ལེན་མི་དགོས་ན། འདིའི་ཕྱོགས་སྔས་
དེ་དག་ཁས་ལེན་པའི་རྒྱུ་མཚན་ཅི་ཡིན། དགོས་ན་ཁྱོད་རང་གིས་ཐལ་འགྱུར་བའི་ལུགས་
ལ་ཆོས་ཉིད་ཀྱིས་རང་གི་ངོ་བོ་ཡོད་པར་ཁས་བླངས་པ་དང་འགལ་མི་འགལ་སོམས་ཤིག
460



ཅེས་བྲིས་འདུག་པ་གོང་འོག་ཀུན་ཏུ་ཆོས་རྣམས་ཀྱི་ངོ་བོ་ལ་སོགས་པ་གསུམ་པོ་ལ་ཡོད་པ་
ལ་དགག་པ་མང་དུ་བྱས་འདུག་པས་འདི་རྣམས་ཕྱོགས་ཅིག་ཏུ་བཀག་ན། ཁྱོད་ཀྱིས་་་་་
གཞན་ལ་འཕངས་པའི་ཐལ་འགྱུར་ཕལ་ཆེ་བ་ཁྱོད་རང་ལ་ལོག་པ་ཡོད་པས། གཟུགས་སྒྲ་
ལ་སོགས་པའི་ངོ་བོ་ཡོད་པར་ཐལ། རྟེན་ཅིང་འབྲེལ་བར་འབྱུང་བའི་ཆོས་རྣམས་ཀྱི་ངོ་བོ་
ཡོད་པའི་ཕྱིར། དེའི་ངོ་བོ་ཉིད་ཡོད་པའི་ཕྱིར། དཔེ་བསྟན་པར་བྱ་བའི་ཕྱིར་དུ་སློབ་དཔོན་
འཕགས་པ་ཀླུ་སྒྲུབ་ཀྱིས་དབུ་མ་རྩ་བའི་གཞུང་བརྩམས་པ་ཡིན་པའི་ཕྱིར། གང་གིས་རྟེན་
ཅིང་འབྲེལ་བར། །ཞེས་པའི་འབྲེལ་བ་བུདྡྷ་པཱ་ལི་ཏ་ལས། དེ་དག་ལ་རྟེན་ཅིང་འབྲེལ་བར་
འབྱུང་བའི་ངོ་བོ་ཉིད་རབ་ཏུ་བསྟན་པའི་ཕྱིར་སློབ་དཔོན་གྱི་རིགས་པ་དང་། ལུང་སྔོན་དུ་
བཏང་བ་འདི་བརྩམས་སོ། །ཞེས་གསུངས་པའི་ཕྱིར། འདི་ཉིད་ལས་ཀྱང་། འདུས་བྱས་ལ་
སོགས་པ་ངོ་བོ་ཉིད་དང་། ཞེས་སོགས་དང་། མ་མཛད་དེ་ཕྱིར་འདུས་བྱས་ལ། །སོགས་པ་
རྣམས་ཀྱི་ངོ་བོ་ཉིད། །རང་བཞིན་ཉིད་དུ་སྙད་པ་སྟེ། །ཞེས་རང་བཞིན་གྱིས་མེད་པ་རྣམ་་
པར་དཔྱད་ན་རང་བཞིན་གྱིས་གྲུབ་པར་འགྱུར་བར་གསུངས་པའི་ཕྱིར། ཐ་སྙད་དུ་མྱུ་གུ་
ས་བོན་དང་གཞན་མ་ཡིན་པར་ཐལ། ཐ་སྙད་དུ་རྒྱུ་འབྲས་དེ་ཉིད་གཞན་ཡིན་པ་བཀག་པ་
རང་བཞིན་ཡོད་པར་ཐལ། གཟུགས་སོགས་ཀྱི་ཆོས་རྣམས་ཀྱི་ཆོས་ཉིད་དེ་རྣམས་ཀྱི་རང་་
བཞིན་ཡིན་པའི་ཕྱིར་དང་། ཆོས་ཉིད་རང་བཞིན་ཡིན་པའི་ཕྱིར། འདི་ཉིད་ལས། གང་ཕྱིར་
དེ་ཡི་རང་བཞིན་ཏེ། །ཡིན་ཕྱིར་མིག་ནི་མིག་གིས་སྟོང་། །ཞེས་དང་རྩ་ཤེ་ལས། རང་བཞིན་
རྒྱུ་དང་རྐྱེན་ལས་ནི། །འབྱུང་བར་རིགས་པ་མ་ཡིན་ནོ། །ཞེས་དང་། རང་འགྲེལ་ལས། སློབ་
དཔོན་གྱིས་བསྟན་བཅོས་ལས་ཁྱད་པར་དུ་མཛད་པ་རྣམ་པ་དེ་ལྟ་བུའི་རང་བཞིན་སློབ་་
དཔོན་གྱི་ཞལ་གྱིས་བཞེས་པ་ཞིག་ཡོད་དམ་ཞེ་ན། གང་གི་དབང་དུ་མཛད་ནས་བཅོམ་་་
ལྡན་འདས་ཀྱིས་དེ་བཞིན་གཤེགས་པ་རྣམས་བྱུང་ཡང་རུང་། མ་བྱུང་ཡང་རུང་། ཆོས་་་་
རྣམས་ཀྱི་ཆོས་ཉིད་འདི་ནི་གནས་པ་ཉིད་དོ་ཞེས་རྒྱས་པར་གསུངས་པ་ཆོས་ཉིད་ཅེས་བྱ་
བ་ནི་ཡོད་དོ། །ཆོས་ཉིད་ཅེས་བྱ་བ་འདི་ཡང་ཅི་ཞིག་མིག་ལ་སོགས་པའི་འདི་དག་གི་རང་
བཞིན་ནོ། །ཞེས་མིག་ལ་སོགས་པའི་ཆོས་ཉིད་མིག་ལ་སོགས་པའི་རང་བཞིན་དུ་གསལ་་་
461



བར་བསྟན་པའི་ཕྱིར། གཞན་ཡང་ཆོས་རྣམས་ཀྱི་རང་བཞིན་ཡོད་པར་ཐལ། དེ་རྣམས་ཀྱི་
རང་བཞིན་སློབ་དཔོན་འཕགས་པས་ཞལ་གྱིས་བཞེས་པའི་ཕྱིར་ཏེ། རང་འགྲེལ་ལས། རང་
བཞིན་འདི་ནི་སློབ་དཔོན་གྱི་ཞལ་གྱིས་བཞེས་པ་འབའ་ཞིག་ཏུ་མ་ཟད་ཀྱིས་གཞན་ཡང་་
དོན་འདི་ཁས་ལེན་དུ་གཞུག་པར་ནུས་པས་རང་བཞིན་འདི་ནི་གཉིས་ཀ་ལ་གྲུབ་པ་ཉིད་
དུ་ཡང་རྣམ་པར་གཞག་གོ། །ཞེས་གསུངས་པའི་ཕྱིར། གཞན་ཡང་། ཁྱོད་ཀྱིས་ངོ་བོ་ལ་་་་་
སོགས་པ་གསུམ་ཁས་ལེན་ན། དེ་གསུམ་དུ་གྲུབ་པར་ཡང་ཁས་ལེན་དགོས་ཞེས་བྲིས་པ་་་
འདི་ནི། འཕགས་པ་ཡབ་སྲས་ཀྱིས་གང་གསུང་བ་དེ་ལས་ཕྱིན་ཅི་ལོག་ཏུ་སྨྲ་བ་སྟེ། གོང་དུ་
དྲངས་པ་ལྟར་འཕགས་པ་ཡབ་སྲས་ངོ་བོ་ལ་སོགས་པ་གསུམ་ཡོད་པར་གསུངས་ཤིང་། ངོ་
བོ་ཉིད་དུ་གྲུབ་པ་ལ་སོགས་པ་གསུམ་མེད་པར་གསུངས་པའི་ཕྱིར་དང་། ཚིག་གསལ་ལས།
རྒྱུ་དང་རྐྱེན་ལ་ལྟོས་པ་དང་བཅས་པ་གྱུར་པ་གང་ཡིན་པ་དེ་ནི་རང་བཞིན་ཡིན་པར་་་་་
བརྗོད་དོ། །ཅི་མེའི་རང་གི་ངོ་བོ་དེ་ལྟ་བུར་གྱུར་པ་དེ་ཡོད་དམ་ཞེ་ན་དེ་ནི་རང་གི་ངོ་བོས་
ཡོད་པ་ཡང་མིན་ལ་མེད་པ་ཡང་མ་ཡིན་ནོ། །དེ་ལྟར་ཡིན་མོད་ཀྱི། འོན་ཀྱང་ཉན་པ་པོ་་་
རྣམས་ཀྱིས་སྐྱག་པ་སྤང་བའི་ཕྱིར་སྒྲོ་བཏགས་ན་ཀུན་རྫོབ་ཏུ་ཡོད་དོ་ཞེས་བརྗོད་པར་བྱའོ།།
ཞེས་མེ་རང་བཞིན་དང་ངོ་བོ་ཉིད་ཀྱིས་མེད་ཅིང་ཀུན་རྫོབ་ཏུ་ཡོད་པར་གསུངས་པའི་ཕྱིར།
གཞན་ཡང་། ཐལ་འགྱུར་པས་ཁྱོད་ཀྱི་ལུགས་དེ་བསྟན་བཅོས་ཀྱི་དོན་མ་རིག་པའི་ལུགས་
ཡིན་པ་དང་། མིག་གི་ངོ་བོར་གྱུར་བའི་རྟེན་ཅིང་འབྲེལ་བར་འབྱུང་བ་དང་། དེའི་ངོ་བོར་
གྱུར་བའི་ཆོས་ཉིད་ལས། དང་པོ་ཆོས་ཉིད་མངོན་སུམ་དུ་རྟོགས་པ་ལས་ཕྱིན་ཅི་ལོག་ཏུ་་་
གྱུར་བ་སོ་སོ་སྐྱེ་བོས་ཀྱང་རྟོགས་པ་དང་། ཕྱི་མ་དེ་མངོན་སུམ་དུ་རྟོགས་པར་བྱ་བའི་ཕྱིར་
དུ་ཚངས་སྤྱོད་དོན་ཡོད་པར་གསུངས་པ་དང༌། རང་བཞིན་དེ་ཉིད་རང་བཞིན་མེད་པར་
གསུངས་པའི་ཕྱིར་རང་འགྲེལ་ལས། ཀྱེ་མ་མ་ལ་གང་ཟག་གིས་དངོས་པོ་ཅུང་ཟད་ཀྱང་མི་
འདོད་ཅིང་གློ་བུར་དུ་བཅོས་མ་མ་ཡིན་པ་དང༌། གཞན་ལ་ལྟོས་པ་མེད་པའི་རང་བཞིན་་་
ཡང་འདོད་པ་ཁྱོད་ནི། ཕན་ཚུན་འགལ་བའི་དོན་བརྗོད་པ་ཞིག་གོ། །བརྗོད་པར་བྱ་སྟེ། །
ཁྱོད་ཀྱིས་བསྟན་བཅོས་ཀྱི་དགོངས་པ་མ་རིག་པ་ཞིག་སྟེ་འདིའི་དགོངས་པ་ནི་གལ་ཏེ་་་་
462



མིག་ལ་སོགས་པ་རྣམས་ཀྱི་རང་གི་ངོ་བོ་རྟེན་ཅིང་འབྲེལ་བར་འབྱུང་བ་བྱིས་པ་སོ་སོའི་སྐྱེ་
བོས་གཟུང་བར་བྱ་བ་གང་ཡིན་པ་འདི་དེ་རྣམས་ཀྱིས་རང་བཞིན་ཡིན་ན་ནི་རང་བཞིན་
དེ་ཕྱིན་ཅི་ལོག་ཏུ་གྱུར་བས་ཀྱང་རྟོགས་པའི་ཕྱིར་ཚངས་པར་སྤྱོད་པ་དོན་མེད་པར་་་་་་་
འགྱུར་ན་གང་གི་ཕྱིར་འདི་ཉིད་རང་བཞིན་མེད་པ་དེའི་ཕྱིར་དེ་བལྟ་བའི་དོན་དུ་ཚངས་
པར་སྤྱོད་པ་དོན་དང་བཅས་པར་འགྱུར་རོ། །དེ་ཡང་བདག་གིས་ཀུན་རྫོབ་ཀྱི་བདེན་པ་ལ་
བལྟོས་ནས་བཅོས་མ་མིན་པ་དང་གཞན་ལ་མི་ལྟོས་པ་ཉིད་ཏུ་བརྗོད་དོ། །གང་ཞིག་བྱིས་་
པའི་སྐྱེ་བོ་བལྟ་བར་བྱ་བ་མ་ཡིན་པ་དེ་ཉིད་ནི་རང་བཞིན་མིན་པར་རིགས་ལ་དེ་ཙམ་་་་
གྱིས་དོན་དམ་པ་དངོས་པོ་མ་ཡིན་ཞིང་དངོས་པོ་མེད་པ་ཡང་མིན་ཏེ། དེ་ནི་རང་བཞིན་་
གྱིས་ཞི་བ་ཉིད་ཡིན་པའི་ཕྱིར་རོ། །ཞེས་གསུངས་པའི་ཕྱིར། གཞན་ཡང་། ཁྱོད་ཀྱིས། རང་
གི་མཚན་ཉིད་ཡོད་ན་རང་གི་མཚན་ཉིད་ཀྱིས་གྲུབ་པ་ཡོད་དགོས་ཟེར་བ་ཡང་མི་འཐད་
དེ། ཆོས་ཐམས་ཅད་ཀྱི་རང་གི་མཚན་ཉིད་ཡོད་ཅིང་། མཚན་ཉིད་དང་མཚན་གཞི་རྣམས་
ཀྱང་འཇིག་རྟེན་གྱི་ཐ་སྙད་དུ་ཡོད་ལ་དོན་དམ་པར་མེད་པར་ཚིག་གསལ་ལས་གསུངས་་
པའི་ཕྱིར། དེ་ཉིད་ལས། དེའི་ཕྱིར་ངས་གལ་ཏེ་མཚན་གཞི་འམ་རང་གི་མཚན་ཉིད་དམ་
སྤྱིའི་མཚན་ཉིད་ཀྱང་རུང་སྟེ། འཇིག་རྟེན་ན་ཡོད་ན་ནི་ཐམས་ཅད་མངོན་སུམ་དུ་་་་
དམིགས་པར་བྱ་བ་ཡིན་པའི་ཕྱིར། ཞེས་དང་། དེའི་ཕྱིར་གལ་ཏེ་འཇིག་རྟེན་པའི་ཐ་སྙད་
དུ་ཡིན་ན་ནི་དེའི་ཚེ་མཚན་ཉིད་བཞིན་དུ་མཚན་གཞི་ཡང་གདོན་མི་ཟ་བར་འགྱུར་བར་
བྱ་དགོས་ཏེ། དེའི་ཕྱིར། ཉེས་པ་དེ་ཉིད་དུ་འགྱུར་རོ། །འོན་ཏེ་དོན་དམ་པའི་ཡིན་ན་ནི་་་
དེའི་ཚེ་མཚན་གཞི་མེད་པས་མཚན་ཉིད་གཉིས་ཀྱང་མེད་པས་མཚན་མ་གཉིས་སུ་ག་ལ་་
འགྱུར། ཞེས་གསུངས་པའི་ཕྱིར། གཞན་ཡང་། ཁྱོད་ཀྱི་སྔར་གྱི་དམ་བཅའ་དེས་ཐལ་འགྱུར་
བའི་གཞུང་ཚད་ལྡན་རྣམས་དང་འགལ་བར་མ་ཟད་འཇིག་རྟེན་གྱི་ཐ་སྙད་ཁྱོད་རང་གི་་
ཁས་བླངས་དང་ཡང་འགལ་བ་ཡིན་ཏེ། ཁྱེད་རང་གི་ཐལ་འགྱུར་བའི་ལུགས་འཆད་པའི་ཚེ།
འཇིག་རྟེན་ཚད་མ་དགག་ཕྱིར་འཇིག་རྟེན་རྣམ་དབྱེ་བསྟན། །ཞེས་སོགས་ས་བཅད་གསུམ་
བྱས་ནས། དང་པོ་ལ་གཉིས་ཏེ་མཚན་ཉིད་སྤྱིར་བསྟན། མཚན་ཉིད་སོ་སོར་བཤད་ཅེས་
463



བདེན་གཉིས་རང་རང་སོ་སོའི་མཚན་ཉིད་ཁས་བླངས་པ་དང་། བཅོམ་ལྡན་འདས་ཀྱིས་་
གདུལ་བྱ་ལ་ཐ་སྙད་ཀྱི་སྒོ་ནས་གནས་ལུགས་སྟོན་པའི་ཚེ་དངོས་པོ་ཐམས་ཅད་ལ་ཀུན་་་་་
རྫོབ་དང་དོན་དམ་པའི་ངོ་བོ་ཉིད་བསྟན་ཏེ་ཞེས་བྲིས་པ་དང་། དངོས་སུ་འགལ་བའི་ཕྱིར་
དང་། འཇིག་རྟེན་ཐ་སྙད་ལས་ཀྱང་མེའི་རང་བཞིན་ཚ་བ་དང༌། ཆུའི་རང་བཞིན་བསིལ་
བར་གྲགས་པའི་ཕྱིར། ཡང་ཁྱོད་ཀྱིས། འདིའི་ཕྱོགས་སྔ་སྨྲ་བ་པོ་དབུ་མ་རང་རྒྱུད་པ་ལ་་་
འཆད་པ་ནི། གཞུང་འོག་མའི་སྔ་འགྲེལ་དུ་འདིར་སྨྲས་པ། དོན་དམ་པར་སྐྱེ་བ་མེད་པས་
བདག་དང་གཞན་ལས་སྐྱེ་བ་དགག་ལ་རག་མོད། ཅེས་གསུངས་པ་དང་འགལ་ཏེ། རང་་་་
རྒྱུད་པས་དོན་དམ་པར་སྐྱེ་བ་ཁས་བླངས་པའི་ཕྱིར་རོ། །ཞེས་བྲིས་འདུག་པ། རང་གིས་་་
རང་ལ་ཁས་བླངས་དངོས་འགལ་སྟོན་པ་ཡིན་ཏེ། རང་འགྲེལ་གྱི་ལུང་དེས་དོན་དམ་པར་
སྐྱེ་བ་ཁས་མི་ལེན་ཅིང་གཞན་སྐྱེ་ཁོ་ནའི་རང་སྡེ་ཅིག་གཞུང་དེ་དག་གི་ཕྱོགས་སྔ་སྨྲ་བ་་་
པོར་བསྟན་ལ། དེ་གྲུབ་མཐའ་སྨྲ་བ་བཞིའི་ནང་ནས་རང་རྒྱུད་པ་ཁོ་ནར་ངེས་པའི་ཕྱིར་་་
དང༌། གོང་དུ་ཁྱོད་རང་གིས་དབུ་མ་རང་རྒྱུད་པས་ཀྱང་དོན་དམ་པར་གྲུབ་པ་ཁས་མི་་་
ལེན་ཞེས་སྨྲས་པ། འདིར་རང་རྒྱུད་པས་དོན་དམ་པར་སྐྱེ་བ་ཁས་བླངས་པའི་ཕྱིར། ཞེས་
བྲིས་འདུག་པ། སེམས་ཙམ་པས་དངོས་པོ་རང་བཞིན་གྱིས་སྟོང་པར་ཁས་ལེན་པར་ཐལ།
དེས་འཕགས་པའི་མཉམ་གཞག་གིས་དངོས་པོ་རང་བཞིན་གྱིས་སྟོང་པར་མཐོང་བ་ཁས་
ལེན་པའི་ཕྱིར། འཁོར་གསུམ། ཊཱིཀ་ཆེན་དུ། བུམ་པ་རང་གི་ངོ་བོས་སྟོང་པའི་ཚེ་བུམ་པ་་་
གཏན་མེད་པར་དོགས་པའི་ཐུགས་ཁྲལ་ཁྱོད་ནི་དབུ་མ་པར་ཨ་རེ་མཛེས་ཏེ། ཞེས་བྲིས་་་་
འདུག་པ། འོ་ན་ཁྱོད་རང་ཉོན་ཅིག་ཡོད་ན་རང་ཉིད་རང་ཉིད་ཀྱིས་སྟོང་པས་ཁྱབ་པར་་་
ཐལ། འདུས་བྱས་འདུས་བྱས་ཀྱིས་སྟོང༌། བུམ་པ་བུམ་པས་སྟོང་པའི་ཕྱིར། འདོད་ན། ཐ་་་
སྙད་དུ་ཡོད་པ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། ཐ་སྙད་དུ་ཡོད་པའི་ཕྱིར། །
འཁོར་གསུམ། ཡང་ཁྱོད་ཀྱིས། གང་ཕྱིར་རྒྱུ་ཞིག་ན་ཡང་དེ་ཡི་འབྲས་བུ་མཐོང་བའི་ཕྱིར། །
ཞེས་འབྲས་བུའི་དུས་ན་རྒྱུ་མེད་ཞིག་པར་བཤད་པ་དང་། གང་ཕྱིར་མྱུག་ཚེ་ས་བོན་ཞིག་་
པ་མེད། །ཅེས་འབྲས་བུའི་དུས་ན་རྒྱུ་མ་ཞིག་པར་བཤད་པ་དང་། གང་ཕྱིར་རང་བཞིན་་་་
464



གྱིས་དེ་མི་འགག་པ་ཞེས་ལས་མི་འགག་པར་བཤད་པ་དང་། ལ་ལར་ལས་འགགས་ཡུན་་་་
རིང་ལོན་ལས་ཀྱང་། ཞེས་ལས་འགགས་པར་བཤད་པ་འགལ་བ་ལྟར་སྣང་བའི་དོན་ནི།
ལས་བྱས་མ་ཐག་ཏུ་ཐ་སྙད་དུ་ཞིག་པ་དང་། ཐ་སྙད་དུ་འགགས་པ་ཡིན་ལ། རང་བཞིན་་་
གྱིས་ཞིག་པ་དང་འགགས་པ་མིན་ཞེས་པ་སྟེ། ཞེས་བྲིས་འདུག་པ། གང་ཕྱིར་རང་བཞིན་་
གྱིས་དེ་མི་འགག་པ། །ཞེས་ལས་རང་བཞིན་གྱིས་མི་འགག་པར་བཤད་ཀྱི། གཞུང་འདིས་་་
ལས་མི་འགག་པར་དངོས་ཤུགས་གང་གིས་ཀྱང་བཤད་པ་མེད་པས། གཞུང་འདིས་ལས་མི་
འགག་པ་བཤད་པ་ཅེས་པ་ཡང་གཞུང་དེའི་ཚིག་ལ་རྟོག་པ་ཅུང་ཟད་ཀྱང་མ་བཅུག་པར་
སྣང་ངོ༌། །ལས་བྱས་མ་ཐག་ཏུ་ལས་ཐ་སྙད་དུ་མ་ཞིག་པར་ཐལ། ལས་བྱས་མ་ཐག་ཏུ་ལས་
བྱས་པ་ཡིན་པའི་ཕྱིར་ཏེ། ལས་བྱས་པའི་དུས་སུ་ལས་བྱས་པའི་ཕྱིར། ཊཱིཀ་ཆེན་ལས། ལས་
དང་རྣམ་སྨིན་གྱི་འབྲས་བུའི་བར་དུ་ཡུན་རིང་པོས་ཆོད་པའི་དགེ་མི་དགེའི་ལས་འབྲས་་
བུ་བདེ་སྡུག་འབྱུང་བར་ནི་རང་གི་སྡེ་པ་གོང་འོག་ཐམས་ཅད་འདོད་ལ་གསུངས་ནས་་་་
བར་དུ་བཤད་པ་མང་པོ་མཛད་པའི་རྗེས་སུ། དེ་ཡང་དངོས་པོ་རང་བཞིན་གྱིས་གྲུབ་པར་
འདོད་པའི་ཕྱོགས་ཐམས་ཅད་ལ་ཞིག་པ་དངོས་པོར་མི་རུང་ལ། རང་བཞིན་གྱིས་མ་གྲུབ་
པར་འདོད་པའི་དབུ་མའི་ཕྱོགས་ལ་ཞིག་པ་དངོས་པོར་གྲུབ་པའི་གནད་དོ། །ཞེས་་་་་
གསུངས་པ་ལ་ཁྱོད་ཀྱིས་དགག་པ་བརྗོད་པ་ན། དངོས་པོ་རང་བཞིན་གྱིས་གྲུབ་པར་་་་་
འདོད་པའི་ཕྱོགས་ཐམས་ཅད་ལ་ཞིག་པ་དངོས་པོར་མི་རུང་ཞེས་པ་ནི་གཟིགས་རྒྱ་ཆུང་་
བ་སྟེ། ཞིག་པ་དངོས་པོར་འདོད་པ་མུ་སྟེགས་བྱེ་བྲག་པའི་གྲུབ་མཐའ་བྱས་ནས་ཆོས་ཀྱི་་་
གྲགས་པས་བཀག་པའི་ཕྱིར་རོ། །ཞེས་བྲིས་འདུག་པ། དོན་མ་གོ་བཞིན་དུ་བརྗོད་སྟོང་གི་
དགག་པ་སྨྲས་པ་ཡིན་ཏེ། རྗེ་ཉིད་ཀྱིས་དེ་ལྟར་གསུངས་པ་ནི། ཊཱིཀ་ཆེན་དུ་གོང་དུ་རང་སྡེ་
ཞེས་བྱ་བས། རང་སྡེ་རང་བཞིན་གྱིས་གྲུབ་པར་འདོད་པའི་ལུགས་ལ། ཞིག་པ་དངོས་པོར་
མི་རུང་གསུངས་པ་ལ། ཁྱོད་ཀྱིས་བྱེ་བྲག་པས་ཞིག་པ་དངོས་པོར་འདོད་པའི་ཕྱིར། ཞེས་་
པའི་ཚིག་འབྲེལ་མེད་ཀྱི་ཚིག་ཡིན་པའི་ཕྱིར་དང༌། ཐམས་ཅད་ཅེས་པ་གཙོ་ཆེ་བ་ལ་འཆད་
པ་ཡང་གཞུང་ལུགས་སྤྱིའི་ལུགས་ཡིན་པས། དེ་ལ་ཁྱབ་མཐའ་མ་བཟུང་བ་ལ་ཉེས་པ་མེད་
465



པའི་ཕྱིར་དང༌། ཞིག་པ་དངོས་པོར་མི་རུང་བའི་དོན་རང་བཞིན་གྱིས་གྲུབ་པ་ཁས་ལེན་
པའི་ཕྱོགས་ལ་ཞིག་པ་དངོས་པོར་འཇོག་མི་ཤེས་ཞེས་པའི་དོན་ཡིན་པའི་ཕྱིར། ཡང་ཁྱོད་
ཀྱིས། དབུ་མ་པའི་ལུགས་ལ་ཞིག་པ་དངོས་པོར་གྲུབ་ཅེས་པ་སྔར་མ་བྱུང་ཞིང་། འདི་ནི་་་
འགོག་པར་འགྱུར་རོ། །ཞེས་བྲིས་པ་ནི་གཟིགས་རྒྱ་ཆུང་བ་ཡིན་ཏེ། དབུ་མ་པའི་འཕགས་
པ་ཡབ་སྲས་རྣམས་ཀྱིས་ཞིག་པ་དངོས་པོར་བཤད་ཅིང་། གངས་རིའི་ཁྲོད་དུ་བྱོན་པའི་་་་
ཐལ་འགྱུར་བའི་གྲུབ་མཐའ་སྨྲ་བའི་མཁས་པ་མང་པོས་དེ་ལྟར་བཤད་པའི་ཕྱིར། ཡང་་་་་
ཁྱོད་ཀྱིས། ལུགས་དང་པོས་མྱུ་གུའི་ཆ་ཤས་ཀྱི་དངོས་པོ་ཐམས་ཅད་ལོག་ལ་མྱུ་གུ་ལས་་་་
གཞན་བུམ་པ་ལ་སོགས་པའི་དངོས་པོ་གང་ཡང་མ་ཐོབ་པ་རྒྱུ་མཚན་དུ་བྱས་ནས། ཞིག་པ་
དེ་དངོས་པོར་གཏན་འདོད་པ་མིན་ཏེ། དེའི་ལུགས་དང་པོས་མྱུ་གུའི་ཆ་ཤས་ཐམས་ཅད་
ལོག་ནས་སྡོང་བུ་སྐྱེས་པ་དེ་ཡང་དངོས་པོ་གཏན་མ་རྟོགས་པར་འདོད་པ་འགྱུར་ཏེ། རྒྱུ་་་
མཚན་མཚུངས་པའི་ཕྱིར། ཞེས་བྲིས་འདུག་པ་ཡང་ཟེར་རྒྱུས་འཕོངས་པ་ཡིན་ཏེ། རང་་་་་
སྡེར་རང་བཞིན་གྱིས་གྲུབ་པར་སྨྲ་བའི་ལུགས་ལ། དངོས་པོ་སྔ་མའི་ཆ་ཤས་རྣམས་ཞིག་་་་
ནས་ལོག དངོས་པོ་ཕྱི་མ་མ་རྙེད་པའི་མེད་དགག་དངོས་པོ་མིན་པ་དང་། མྱུ་གུ་ཞིག་ནས་
ལོག་པའི་རྗེས་སུ་མྱུ་གུའི་འབྲས་བུའི་སྡོང་བུ་སྐྱེས་པ་དང་དངོས་པོར་མི་རུང་བ་གཉིས་་་
མཚུངས་པར་སུས་ཀྱང་བསྒྲུབ་མི་ནུས་པའི་ཕྱིར། ཡང་ཁྱོད་ཀྱིས། ལུགས་ཕྱི་མ་ལ་ཉེར་སྦས་
ཀྱི་ཕུང་པོ་ཚོགས་པ་ལ་བརྟེན་ནས་ཉེར་སྦས་སུ་བཏགས་པ་དངོས་པོ་ཡིན་པ་མི་འགལ་བ་
དང་། ཞིག་རྒྱུའི་དངོས་པོ་ལ་བརྟེན་ནས་སྐྱེས་པ་དངོས་པོར་མི་འགལ་བ་གཉིས་དཔེ་དོན་
གཏན་མི་མཚུངས་ཏེ། ལུགས་དང་པོ་ལ་ཉེར་སྦས་ཀྱི་ཕུང་པོ་མེད་ན། ཉེར་སྦས་སུ་བཏགས་
པ་མེད་དགོས་ཤིང་། ཞིག་པ་དངོས་པོ་ཡིན་པ་ནི་ཞིག་རྒྱུའི་དངོས་པོ་མེད་པའི་དུས་ཁོ་
ནར་བཞག་འདུག་པའི་ཕྱིར། ལེགས་པར་སོམས་ཤིག ཅེས་བྲིས་འདུག་པ་ལ་ཡང་འབྲེལ་ཅི་
ཡང་མེད་དེ། ཉེར་སྦས་ཀྱི་ཕུང་པོ་ལ་བརྟེན་ནས་བཏགས་པའི་ཉེར་སྦས་དངོས་པོ་ཡིན་པ་
དང་། ཞིག་རྒྱུའི་དངོས་པོ་ལ་བརྟེན་ནས་བཏགས་པའི་ཞིག་པ་དངོས་པོ་ཡིན་པ་མི་་་་
མཚུངས་པའི་རྒྱུ་མཚན་དུ། ཉེར་སྦས་ཀྱི་ཕུང་པོ་མེད་ན་ཉེར་སྦས་མེད་དགོས། ཞིག་པའི་
466



དངོས་པོ་རང་གི་རྒྱུའི་དུས་ན་མེད་པའི་ཕྱིར། ཞེས་འགོད་པ་ནི་འགལ་ཁྱབ་ཡིན་ལ། ཡང་
ཁྱོད་ཀྱིས། ཉེར་སྦས་སུ་བཏགས་པ་ཞེས་པའི་དོན། ཉེར་སྦས་ཀྱི་ཕུང་པོ་ལ་ཉེར་སྦས་སུ་སྒྲོ་
བཏགས་པ་ལ་བྱེད་ན་ནི། དེ་དངོས་པོ་ཡིན་པ་དང་། ཞིག་པ་དངོས་པོ་ཡིན་པ་གཉིས་་་་་
མཚུངས་པར་བསྒྲུབ་པ་ཁྱོད་རང་ལ་འགལ་འདུའི་ཕུང་པོ་ཡིན་ཏེ། དེ་གཉིས་དངོས་པོ་་་་
མིན་པར་མཚུངས་པ་ཁྱོད་རང་གིས་ཁས་བླངས་པའི་ཕྱིར། འདི་འདྲ་བའི་རིགས་པ་ལྟར་
སྣང་ཧམ་པའི་གཏམ་གྱིས་ལབ་ནས། འཇམ་དབྱངས་རྗེ་བཙུན་ཙོང་ཁ་པ་ལྟ་བུ་ལ་ལེགས་
པར་སོམས་ཤིག ཅེས་སྨྲས་འདུག་པ་བསམ་བློ་གཏོང་རྒྱུ་ཡོད་ན་ཁྱོད་རང་ལེགས་པར་་་་་
གཏོང་དགོས་འདུག་གོ། །ཡང་ཁྱོད་ཀྱིས། སྐྱེ་བའི་རྐྱེན་གྱིས་རྒ་ཤི་ཞེས་པའི་ཤི་བ་དེ་སེམས་
ཅན་ཞིག་པ་ཡིན་ན། གནས་སྐབས་དེར་སེམས་ཅན་ཡོད་དམ་མེད། ཡོད་ན་མྱུ་གུ་ཞིག་པའི་
གནས་སྐབས་སུ་ཡང་མྱུ་གུ་ཡོད་པར་འགྱུར་ཞིང་། མེད་ན་སེམས་ཅན་ཤི་ནས་མེད་པ་རྒྱང་
འཕེན་པའི་གྲུབ་མཐའ་ལ་གནས་པའོ། །ཞེས་བྲིས་འདུག་པ། ཁྱོད་རང་གིས་ཀྱང་སེམས་་་
ཅན་ཤི་ནས་མེད་པར་འདོད་པའི་རྒྱང་འཕེན་གྱི་གྲུབ་མཐའ་བཟུང་བར་ཐལ། སེམས་ཅན་
ཞིག་པའི་གནས་སྐབས་སུ་སེམས་ཅན་ཡོད་དམ་མེད། ཡོད་ན་མྱུ་གུ་ཞིག་པའི་དུས་སུ་མྱུ་གུ་
ཡོད་པར་ཁས་ལེན་དགོས་པ་ལས་ཁྱོད་རང་གིས་ཀྱང་ཁས་མི་ལེན་པའི་ཕྱིར་དང་། མེད་ན་
རྒྱང་འཕེན་གྱི་གྲུབ་མཐའ་ལ་གནས་པར་ཁྱོད་རང་གིས་ཁས་བླངས་པའི་ཕྱིར། གཞན་ཡང་།
ཁྱོད་ཀྱིས། སེམས་ཅན་ཤི་ནས་མེད་པ་རྒྱང་འཕེན་གྱི་གྲུབ་མཐའ་ལ་གནས་པའོ། །ཞེས་པ་
དེས། དཔེར་ན། བཅས་ལྡན་དགེ་སློང་ལྟ་བུ་ཤི་བའི་དུས་སུ་དེ་མེད་པར་འདོད་ན་རྒྱ་་་་
འཕེན་གྱི་གྲུབ་མཐའ་ལ་གནས་པར་འགྱུར་ཞེས་པའི་དོན་ཡིན་ནམ། དེ་ཤི་བའི་དུས་སུ་དེ་
དང་རྒྱུད་གཅིག་ཏུ་གྱུར་བའི་སེམས་ཅན་མེད་པར་འདོད་ན་རྒྱང་འཕེན་གྱི་གྲུབ་མཐའ་ལ་
གནས་པར་འགྱུར་ཞེས་པའི་དོན་གང་ཡིན། དང་པོ་ལྟར་ན། ཁྱོད་རང་ཡང་རྒྱང་འཕེན་གྱི་
ལུགས་ལ་གནས་པར་ཐལ། ཁྱོད་རང་གིས་ཀྱང་དེ་ཤི་བའི་དུས་སུ་དེ་མེད་པར་འདོད་པའི་
ཕྱིར། མ་གྲུབ་ན། དེ་ཤི་བའི་དུས་སུ་དེ་མ་ཤི་བར་ཐལ། དེ་ཤི་བའི་དུས་སུ་དེ་ཡོད་པའི་ཕྱིར།
འཁོར་གསུམ། གཉིས་པ་ལྟར་ན། ཁྱོད་ཀྱི་ཐལ་འགྱུར་དེ་འབྲེལ་མེད་ཡིན་ཏེ། དེ་ཤི་བའི་་་་
467



དུས་སུ་དེ་དང་རྒྱུད་གཅིག་ཏུ་གྱུར་བའི་སེམས་ཅན་མེད་པར་ཊཱིཀ་ཆེན་གྱི་ལུགས་ལ་ཁས་
མི་ལེན་པའི་ཕྱིར། འཁོར་གསུམ། ཁྱོད་ཀྱི་ཀུན་སློང་ངན་པས་ཀུན་ནས་བསླངས་པའི་་་་་
དགག་པ་འབྲེལ་མེད་མང་པོ་འདུག་པ་རྣམས་ལ་ནི་ལན་མི་དགོས་པར་འདུག་ཅིང་། ཤི་བ་
དེ་དངོས་པོ་ཡིན་པར་གཞན་གྱིས་ཁས་བླངས་པའི་ཕྱིར་རོ། །སྒྲུབ་བྱེད་འདི་ཙམ་ཞིག་་་་་
འཁྲུལ་བ་འདིས་རྒྱུ་ཅི་ཡིན་ཞེས་བྲིས་འདུག་པ། སེམས་ཅན་སྲོག་དབང་འགགས་པ་དངོས་
པོ་ཡིན་པར་ཐལ། སེམས་ཅན་ཤི་བ་དངོས་པོ་ཡིན་པའི་ཕྱིར། འདོད་ན། སེམས་ཅན་ཞིག་
པ་དངོས་པོ་ཡིན་པར་ཐལ། འདོད་པའི་ཕྱིར། འཁོར་གསུམ། ཡང་ཁྱོད་ཀྱིས། དངོས་དང་
དངོས་མེད་འདུས་བྱས་ཡིན། ཞེས་པའི་དངོས་པོ་འདུས་བྱས་ཡིན་པས་ནི་འདི་ལ་ཕན་པ་
གང་ཡང་མེད་པར་ཐལ། དངོས་མེད་འདུས་བྱས་ཡིན་པ་ལ་ལུང་འདི་ལ་བརྟེན་ན། ཞིག་པ་
དངོས་མེད་དུ་ཁས་བླང་དགོས་པར་འགྱུར་རོ། །ཞེས་བྲིས་འདུག་པ་ནི། ཁྱོད་རང་གི་གོང་
འོག་ཏུ་རྒོད་བྲོ་བའི་ཕྱིར། ཞེས་པར་འདུག་གོ། །དངོས་མེད་འདུས་བྱས་ཡིན་ཞེས་པའི་དོན་
ནི། དངོས་པོ་རང་རང་གི་དུས་སུ་མེད་པའི་དངོས་པོ་དེའི་ཞིག་པ་འདུས་བྱས་ཡིན་ཞེས་་་
པའི་དོན་ཡིན་ནོ། །འདིར་སྨྲས་པ། ཕྲག་དོག་ནད་ཀྱིས་ཟིན་པའི་སྐྱེས་བུ་རྣམས། །འཇམ་་་
དབྱངས་བླ་མའི་ལེགས་བཤད་སྨན་མཆོག་གིས། །ཕྲག་དོག་ནད་ལས་མྱུར་དུ་སྒྲོལ་བ་དང་།།
ཁྱད་པར་གོ་རམ་བསོད་ནམས་སེང་གེ་ཁྱེད། །འཇམ་དབྱངས་བླ་མ་རྗེ་བཙུན་ཙོང་ཁ་པའི།།
ཐུགས་རྗེའི་འོད་སྟོང་ཕྱོགས་བཅུར་འཕྲོ་བ་ཡིས། །མ་དད་ལོག་རྟོག་མུན་པ་ཀུན་བསལ་ཏེ།།
བློ་བཟང་བསྟན་པའི་ལྷ་ལམ་འཇུག་པར་ཤོག། །བར་སྐབས་ཀྱི་ཚིགས་སུ་བཅད་པའོ། །ཡང་
ཁྱོད་ཀྱིས། གཞན་སྐྱེ་ཡོད་པར་ཐལ་བ། མ་ཕྲད་པར་སྐྱེ་བ་ཡོད་པར་ཐལ་བ། རྟེན་གཞན་་་
བརྗོད་པའི་ཉེས་པ་མཚུངས་པ། དེ་ལས་ཀྱང་སྨད་པའི་གནས་སུ་གྱུར་བ། ཞིག་པས་ནམ་
མཁའ་གང་བར་ཐལ་བ། འདུས་བྱས་དང་འདུས་མ་བྱས་ལ་རྟེན་འབྲེལ་མི་རུང་བར་ཐལ་
བ། སྨིན་ལ་སླར་སྨིན་གྱིས་སྐྱོན་སྤོང་མི་ནུས་པ། གཅིག་དང་ཐ་དད་བཏགས་པའི་ཉེས་པ་
སྟེ་རེ་ཞིག་བརྒྱད་ལས། དང་པོ་ནི། ལས་འབྲས་གཉིས་པོ་ངོ་བོ་གཞན་དུ་འགྱུར་ཏེ། དེ་་་་
གཉིས་ཀྱི་ངོ་བོ་ཡོད་ཅིང་བར་དུ་ཞིག་པའི་དངོས་པོས་ཆོད་པའི་ཕྱིར། རྟགས་གཉིས་ཀ་་་
468



ཁས་བླངས། འདོད་ན། གཞན་སྐྱེ་ཡོད་པར་འགྱུར་རོ། །གཉིས་པ་ནི། རྒྱུ་འབྲས་ཕྲད་ནས་་་
སྐྱེད་དམ། མ་ཕྲད་པར་སྐྱེད་ཅེས་དཔྱད་པའི་ཚེ། ཕྱོགས་ཕྱི་མ་ཁས་ལེན་པར་རིགས་པར་་
འགྱུར་ཏེ། རྒྱུ་འབྲས་སྐྱེས་པར་འདོད་པ་ནི་གང་ཞིག དེ་གཉིས་ཀྱི་བར་ཞིག་པ་དངོས་པོ་་
བས་ཆོད་པའི་ཕྱིར། འདོད་ན། ཕྲད་མ་ཕྲད་དཔྱད་པའི་ཚེ་ཕྱོགས་གཉིས་ཀ་གཞུང་ལས་་་
དངོས་སུ་བཀག་པ་དང་འགལ་ལོ། །གསུམ་པ་ནི། གཞན་གྱིས་ལས་འབྲས་ཀྱི་རྟེན་དུ་ཀུན་
གཞི་སོགས་ཁས་ལེན་པ་ལ་བརྗོད་པའི་ཉེས་པ་ཐམས་ཅད་འདི་ལ་མཚུངས་ཏེ། གང་ཕྱིར་
ལས་ནི་སྐྱེ་བ་མེད། །འདི་ལྟར་རང་བཞིན་མེད་དེའི་ཕྱིར། །གང་ཕྱིར་དེ་ནི་མ་སྐྱེས་པས། །དེ་
ཕྱིར་ཞིག་དངོས་མི་དགོས་སོ། །ཞེས་དང་། གང་ཕྱིར་རང་བཞིན་གྱི་དེ་མི་འགག་པ། །དེ་་་
ཕྱིར་ཞིག་དངོས་མེད་ཀྱང་འདི་ནུས་ཕྱིར། །ཞེས་སོགས་ཅིའི་ཕྱིར་མི་མཚུངས། ཀུན་གཞི་་་
སོགས་ཀྱིས་ཉེས་པ་ཅི་ཞིག་བྱས་ལེགས་པར་སྨྲོས་ཤིག བཞི་པ་ནི། དེ་དག་ལས་ཀྱང་འདི་་་
སྨད་པའི་གནས་ཏེ། ཀུན་གཞི་སོགས་ནི་ནང་བའི་གྲུབ་མཐའ་སྨྲ་བ་རེ་རེའི་འདོད་པ་ཡིན་
ལ། ཞིག་པ་དངོས་པོར་གྲུབ་པ་ནི་ཕྱི་རོལ་བའི་འདོད་པ་ཡིན་པའི་ཕྱིར། བྱེ་བྲག་སྨྲ་བས་་་
ཀྱང་ཉོན་མོངས་སྤངས་པའི་འགོག་པ་དངོས་པོར་འདོད་ཀྱང་། དངོས་པོ་ཞིག་ཚེ་དངོས་་
པོར་མི་འདོད་པའི་ཕྱིར་རོ། །ལྔ་པ་ནི། སྔོན་པོ་ལྟ་བུ་སྐད་ཅིག་བཅུ་རྒྱུན་ལྡན་དུ་འབྱུང་བའི་
ཚེ། སྐད་ཅིག་མ་གཉིས་པར་སྔོན་པོ་སྐད་ཅིག་དང་པོའི་ཞིག་པ་དངོས་པོ་བ་དང་སྔོན་པོ་
སྐད་ཅིག་མ་གཉིས་པ་གཉིས། སྐད་ཅིག་མ་གསུམ་པར་དེ་གཉིས་ཀྱི་ཞིག་པ་དངོས་པོ་བ་་་
གཉིས་སྐད་ཅིག་མ་གསུམ་པ། ཞིག་པ་སྐད་ཅིག་མ་དང་པོའི་རིགས་འདྲ་སྐད་ཅིག་མ་སྟེ་་་
བཞི་དང་། ལྔ་བའི་ཚེ་དེ་རྣམས་ཀྱི་རིགས་འདྲ་སྐད་ཅིག་མ་གཉིས་པ་བཞི་དང་། དེ་རྣམས་
ཞིག་པའི་ཞིག་པ་བཞི་སྟེ་བརྒྱད་དུ་གྱུར་བ་སོགས་ཁྱོད་ཀྱིས་ཞིག་པ་འདི་དག་གཟུགས་སུ་
གྲུབ་ན། རྡུལ་ཕྲན་ཙམ་ལས་མེད་ཀྱང་དངོས་པོ་གཅིག་ཞིག་པའི་ཞིག་པ་དེས་ཀྱང་ནམ་་་
མཁའི་ཁམས་གང་བར་འགྱུར་རོ། །དྲུག་པ་ནི། རྒྱུ་མེད་ལྟ་བུའི་རྒྱུ་ཟད་པ་མར་མེ་ལྟ་བུའི་་
འབྲས་བུ་ཟད་པའི་རྒྱུར་གསུངས་པས་རྒྱུ་འབྲས་གཉིས་ཀ་དངོས་པོ་འདུས་བྱས་ཡིན་ན།།
མ་རིག་པ་ལ་སོགས་པའི་ཡན་ལག་སྔ་མ་སྔ་མ་ཟད་པས། འདུ་བྱེད་ལ་སོགས་པའི་ཡན་་་་་
469



ལག་ཕྱི་མ་ཕྱི་མ་ཟད་པའི་རྒྱུ་འབྲས་ཐམས་ཅད་ཀྱང་དངོས་པོ་དང་འདུས་བྱས་སུ་འགྱུར་
ལ། དེ་ཡང་འདོད་ན། འདུས་མ་བྱས་ལ་རྟེན་འབྲེལ་གཏན་མི་རུང་བར་འགྱུར་ཏེ། གང་གི་
རྐྱེན་གྱིས་གང་བྱུང་ཐམས་ཅད་འདུས་བྱས་ཁོ་ན་ཡིན་པའི་ཕྱིར། གཞན་ཡང་། ངོ་བོ་ཉིད་
སྐུ་འདུས་བྱས་ཡིན་པར་ཐལ། སྦྱོར་བཞི་སྒོམ་པ་དེ་ངོ་བོ་ཉིད་སྐུའི་རྒྱུ་ཡིན་པའི་ཕྱིར། མ་་་
གྲུབ་ན། དེར་ཐལ། རྒྱུ་མར་ཟད་པ་མར་མེ་ཟད་པའི་རྒྱུ་ཡིན་པའི་ཕྱིར། ཁྱོད་ཀྱིས་སྒྲུབས་་་
ཤིག བདུན་པ་ནི། ལས་ཀྱི་རྣམ་སྨིན་བྱུང་ཟིན་པའི་དུས་ན་ལས་ཞིག་པའི་ཞིག་པ་ཡོད་དམ་
མེད། ཡོད་ན་ལས་གཅིག་གིས་རྣམ་སྨིན་བྱུང་ཟིན་པའི་རྗེས་སུ་སླར་ཡང་རྣམ་པར་སྨིན་་་་
པར་འགྱུར་ཏེ། དེའི་ཚེ་ཡང་རྣམ་སྨིན་གྱི་རྒྱུར་གྱུར་བའི་ཞིག་པ་དངོས་པོ་བ་ཡོད་པའི་ཕྱིར།
མེད་ན་རྣམ་སྨིན་བྱུང་ཟིན་པའི་ཚེ་ལས་མ་ཞིག་པར་ཐལ། དེའི་ཚེ་ལས་ཞིག་པའི་ཞིག་པ་་
མེད་པའི་ཕྱིར། ཁྱབ་པ་གྲུབ་མཐའི་གཙོ་བོ་ལ་ཨེ་སོང་། བརྒྱད་པ་ནི། ལས་ཞིག་པའི་ཞིག་་་
པ་དངོས་པོ་བ་དེ་ལས་དང་ངོ་བོ་གཅིག་གམ་ཐ་དད་། ངོ་བོ་གཅིག་ན་དེའི་ཚེ་ལས་མ་ཞིག་
པར་འགྱུར་ཏེ། དེ་ལས་དང་ངོ་བོ་གཅིག་ཡིན་པའི་ཕྱིར། ཐ་དད་ན། དེ་ཡང་། འབྲས་བུ་་་་
དང་ངོ་བོ་ཐ་དད་པས་དེ་དག་བརྟེན་ནས་འབྱུང་བ་མིན་པར་འགྱུར་ཏེ། ཕན་ཚུན་ལྟོས་་་
པའི་ཕྱིར། གཉིས་ཀ་མ་ཡིན་ནོ་ཞེ་ན། ལས་དང་ལས་ཀྱི་ཞིག་པ་དངོས་པོ་བ་ཆོས་ཅན།
ཁྱོད་ངོ་བོ་གཅིག་དང་ཐ་དད་གང་རུང་ཡིན་པར་ཐལ། ཁྱོད་ཀྱི་ངོ་བོ་གྲུབ་པའི་ཕྱིར། །
འཁོར་གསུམ་ཨེ་དྲན། དེ་ལ་སོགས་པའི་ཉེས་པ་མཐའ་ཡས་སོ། །ཞེས་བྲིས་ནས། འདི་་་་་
རྣམས་ལ་གཞན་ཡང་གནོད་བྱེད་ཆར་ལྟར་དུ་འབབ་པ་ཞེས་པའི་ས་བཅད་བྱས་པ་ནི།
ཁྱོད་རང་ལ་གནོད་བྱེད་ཆར་ལྟར་དུ་འབབ་པར་སྣང་སྟེ། ཁྱོད་རང་རྣ་བ་གཏོད་ལ་ཉོན་་་་
ཅིག ཐལ་འགྱུར་དང་པོའི་རྟགས་དང་པོ་ཁྱེད་ལ་ཡང་གྲུབ་སྟེ། ལས་འབྲས་ཀྱི་ངོ་བོ་ཡོད་པ་
གང་ཞིག ལས་འབྲས་གཉིས་གཞན་ཡིན་པའི་ཕྱིར། དེ་གཉིས་ཐ་དད་ཡིན་པའི་ཕྱིར།
རྟགས་གཉིས་པ་མ་གྲུབ་ན། གོང་དུ་ལུང་རིགས་དང་ཁྱོད་རང་གི་ཁས་བླངས་དང་འགལ་
བའི་གནོད་བྱེད་ཆར་ལྟ་བུ་ཕབ་ཡོད་པ་དྲན་པར་གྱིས་ཤིག རྟགས་གཉིས་པ་ཁས་བླངས་་
ཞེས་པ་ཡང་བསྙོན་ཧམ་འབའ་ཞིག་སྟེ། ལས་ཞིག་པ་དང་དེའི་དངོས་ཀྱི་འབྲས་བུ་སྐྱེས་པ་
470



དུས་མཉམ་པར་འདོད་པ་རྒྱུ་འབྲས་དུས་མཉམ་དུ་མི་འདོད་པ་མཐའ་དག་གི་ལུགས་ཡིན་
པས། དེ་གཉིས་ཀྱི་བར་དུ་ཞིག་པ་དངོས་པོ་བས་ཆོད་པར་གང་དུ་ཡང་ཁས་བླངས་པ་མེད་
པས་མངོན་སུམ་ལ་བསྙོན་ཧམ་འདི་འདྲ་མ་བྱེད། ཕྱོགས་ཕྱི་མ་ཁས་ལེན་རིགས་པར་་་་་
འགྱུར་ཏེ། རྒྱུ་འབྲས་སྐྱེས་པ་གང་ཞིག དེ་གཉིས་ཀྱི་བར་དུ་ཞིག་པ་དངོས་པོ་བས་ཆོད་པའི་
ཕྱིར། ཞེས་བྲིས་པའི་དངོས་པོ་བས་བར་ཆོད་ན། ས་བོན་གྱིས་ས་བོན་ཞིག་པ་སྐྱེད་ཅིང་་་་
དེས་མྱུ་གུ་བསྐྱེད་དགོས་ལ། དེ་མི་འཐད་དེ། ལ་བོན་གྱིས་ས་བོན་ཞིག་པ་དང་མྱུ་གུ་གཉིས་
དུས་མཉམ་དུ་བསྐྱེད་པའི་ཕྱིར། འདོད་ན། ཕྲད་མ་ཕྲད་དཔྱོད་པའི་ཚེ་ཕྱོགས་གཉིས་ཀ་་་
གཞུང་ལས་དངོས་སུ་བཀག་པ་དང་འགལ་ལོ། །ཞེས་པའི་ཕྲད་མ་ཕྲད་གཉིས་ཀ་དོན་དམ་
དཔྱོད་བྱེད་ཀྱི་རིགས་པས་དཔྱོད་པའི་ཚེ་ཕྱོགས་གཉིས་ཀ་གཞུང་ལས་དངོས་སུ་བཀག་པ་
དང་འགལ་ཞེས་པའི་དོན་ཡིན་མིན་འགལ་བ་མི་འཐད་དེ། དོན་དམ་དཔྱོད་བྱེད་ཀྱི་་་་་
རིགས་པས་དཔྱད་པའི་ཚེ་རྒྱུས་འབྲས་བུ་མི་བསྐྱེད་པར། རྒྱུ་འབྲས་མ་ཕྲད་པར་རྒྱུས་་་་་
འབྲས་བུ་མི་བསྐྱེད་པས་མ་ཁྱབ་པའི་ཕྱིར་ཏེ། རྒྱུ་འགགས་པ་དང་དེའི་འབྲས་བུ་སྐྱེས་པ་་་
དུས་མཉམ་པའི་ཕྱིར། ཕྲད་མ་ཕྲད་དཔྱད་པའི་དོན་རྒྱུས་འབྲས་བུ་ཕྲད་ནས་བསྐྱེད་དམ་་
མ་ཕྲད་པར་བསྐྱེད་ཅེས་དྲིས་པ་ལ་བྱས་ནས། དེའི་ཚེ་རྒྱུས་འབྲས་བུ་མི་བསྐྱེད་པར་འདོད་
ན། རྒྱུས་འབྲས་བུ་མི་བསྐྱེད་པར་འདོད་དགོས་ཏེ། དེ་ལྟར་དྲིས་མ་དྲིས་ལ་འབྲས་བུ་བསྐྱེད་
མི་བསྐྱེད་ཀྱི་ཁྱད་པར་ཅུང་ཟད་ཀྱང་མེད་པའི་ཕྱིར། གསུམ་པ་ནི་ཟེར་རྒྱུས་ཕོངས་པར་་་་
སྣང་སྟེ། ཀུན་གཞིའི་རྣམ་ཤེས་དང་ཞིག་པ་གཉིས་རང་འབྲས་རྣམ་སྨིན་གྱིས་རྟེན་བྱེད་མི་
བྱེད་མཚུངས་པར་ཁས་ལེན་དགོས་སོ་ཞེས་ལུང་རིགས་གང་ཡང་མེད་པར་ཁྱོད་རང་གིས་
ཨུ་ཚུགས་ཀྱིས་ཕུལ་བ་ཡིན་པའི་ཕྱིར། བཞི་པ་ལ་ཐལ་འགྱུར་བས། ཚད་མ་ལ་བཞིར་གྲངས་
ངེས་པར་འདོད་པ་ཤིན་ཏུ་སྨད་པའི་གནས་ཡིན་པར་ཐལ། རིགས་པ་ཅན་པས་དེ་ལྟར་་་
འདོད་པའི་ཕྱིར། འཁོར་གསུམ། རྟགས་གྲུབ་སྟེ། རིགས་ཐིགས་ཀྱི་ཕྱོགས་སྔ་མདོར་བསྡུས་
ལས། རིགས་པ་ཅན་པ་རྣམས་ནི་མངོན་སུམ་དང་རྗེས་སུ་དཔག་པ་དང་དཔེ་དང་སྒྲ་ལས་
བྱུང་བ་དང་ཚད་མ་བཞི་ཁོ་ནའོ། །ཞེས་གསུངས་པའི་ཕྱིར། ལྔ་པ་ལ་སྔོན་པོ་ལྟ་བུ་སྐད་ཅིག་
471



བཅུ་རྒྱུན་ལྡན་དུ་འབྱུང་བའི་ཚེ་སྐད་ཅིག་ཕྱི་མ་རྣམས་སུ་སྐད་ཅིག་སྔ་མ་རྣམས་ཀྱི་ཞིག་པ་
ཐམས་ཅད་ཡོད་པས། ཞིག་པ་ནམ་མཁའ་གང་བ་འཕེན་པ་ནི་ཁྱོད་རང་ལྟར་ན་རྡུལ་ཕྲན་
ལྟ་བུ་སྐད་ཅིག་མ་བཅུ་རྒྱུན་ལྡན་དུ་འབྱུང་བའི་ཚེ། སྐད་ཅིག་མ་བཅུ་བ་ལ་སྐད་ཅིག་མ་སྔ་
མ་རྣམས་ཀྱིས་འདུས་བྱས་ཀྱི་མཚན་ཉིད་རྣམས་ཡོད་པར་འགྱུར་ལ། དེ་རྣམས་ལ་ཡང་་་་་
རང་རང་གི་སྐྱེ་འཇིག་སོགས་དེའི་ཚེ་ཡོད་པས་རྡུལ་ཕྲན་གཅིག་ཉིད་ཀྱི་སྐྱེ་འཇིག་སོགས་་
ཀྱིས་ནམ་མཁའ་གང་བར་ཐལ་བའི་སྐྱོན་ཁྱོད་རང་ལ་ཡོད་པས་ཁྱོད་རང་གིས་ཁྱོད་རང་་
ལ་ཁས་བླངས་དངོས་འགལ་དང་། མངོན་སུམ་གྱི་གནོད་པ་ཆར་བཞིན་དུ་ཕབ་འདུག་པ་
ལེགས་པར་སོམས་ཤིག དྲུག་པ་ནི། ཁྱོད་རྒྱུ་འབྲས་དངོས་པོར་མི་འདོད་ཅིང་འདུས་མ་་་་
བྱས་ཀྱི་རྐྱེན་གྱིས་བསྐྱེད་པར་འདོད་པ་ནང་བའི་གྲུབ་མཐའ་སྨྲ་བ་བཞི་གང་གི་ཡང་་་་་་་
ལུགས་མིན་ཞིང་ཁྱོད་རང་ཧྭ་ཤང་གི་ལྟ་བ་འཛིན་པ་ལ་རྒྱུ་དགེ་བ་བྱས་པ་ལས་འབྲས་བུ་
བདེ་བ་མི་འབྱུང་། མི་དགེ་བ་སྤྱད་པ་ལས་དེའི་འབྲས་བུ་སྡུག་བསྔལ་འབྱུང་བར་ཁས་ལེན་
པར་འདུག་པས་ལྟ་གྲུབ་མཐུན་པའི་མཁས་རློམ་ཁྱོད་འདྲ་བ་ཤིན་ཏུ་མཚར་རོ། །བདུན་པ་
ནི། ཁྱོད་རང་ལས་ཞིག་པ་དངོས་པོར་མི་འདོད་རྒྱུ་མཚན་དུ་བྱས་ནས། ཁ་ནས་གང་ཐོན་
ཐོན་ལབ་འདུག་པས་ལུང་རིགས་ཀྱི་སྒོ་ནས་ལན་འདེབས་མི་དགོས་པར་འདུག བརྒྱད་པ་
ནི། ངོ་བོ་ཐ་དད་ཡིན་ན། ཕན་ཚུན་ལྟོས་མེད་ཡིན་པས་ཁྱབ་པ་ཀླུ་སྒྲུབ་ཡབ་སྲས་རྣམས་་་
ཀྱིས་རྒྱུ་འབྲས་ངོ་བོ་ཐ་དད་དུ་གསུངས་པའི་ལོག་ཕྱོགས་ཀྱི་འགལ་ཁྱབ་ཁྱོད་ཀྱིས་ཁས་་་་
བླངས་འདུག་པས། ཀླུ་སྒྲུབ་ཀྱི་གཞུང་ལུགས་ལས་ཆོས་ཐམས་ཅད་ལྟོས་ནས་གྲུབ་པར་་་་་
གསུངས་པ་རྣམས་ལ་མིག་ཕྱེས་ལ་ལྟོས་ཤིག ཁྱོད་ཀྱིས་འགལ་འདུའི་རིགས་པ་ཐོག་ལྟར་་་
འབེབས་པ་ཞེས་པའི་ས་བཅད་བྱས་ནས། དེ་ལ་ཊཱིཀ་ཆེན་ལས་ཐ་སྙད་བཏགས་པ་ཙམ་་་
གྱིས་མ་ཚིམས་པར་མྱུ་གུ་སྐྱེ་ཞེས་པ་ལྟ་བུ་དེ་ལྟར་བཏགས་པའི་བཏགས་དོན་བདག་གམ་
གཞན་ལས་སྐྱེ་ཞེས་ཚོལ་བ་ན་དེ་ཁོ་ན་ཉིད་ལ་དཔྱོད་པར་འཇོག་གོ་ཞེས་གསུངས་པ་དང་
ལས་དང་འབྲས་བུའི་བར་དུ་ཆོས་གཞན་གྱིས་ཆོད་དམ་མ་ཆོད་ཅེས་དཔྱོད་པ་ཡང་དེ་ཁོ་
ན་ཉིད་ལ་དཔྱོད་པར་འཇོག་དགོས་ལ། དེའི་ཚེ་ཆོས་གཞན་ཞིག་པ་དངོས་པོ་བས་ཆོད་་་
472



པར་ཁས་བླངས་པས་བཏགས་དོན་བཙལ་བའི་ཚེ་མི་རྙེད་ཅེས་པའི་གྲུབ་མཐའི་གཙོ་བོ་་་
དང་འགལ། ཞེས་བྲིས་པ་ཡང་། དེ་ཁོ་ན་ཉིད་ལ་དཔྱོད་པའི་རིགས་པ་གང་ཡིན་མི་ཤེས་་་
ཤིང་། རྒྱུ་འབྲས་ཀྱིས་བར་དུ་ཆོད་མ་ཆོད་མ་ཤེས་པའི་ཧམ་གཏམ་ཡིན་ཏེ། ཊཱིཀ་ཆེན་ལས་
ཐ་སྙད་བཏགས་པ་ཙམ་གྱིས་མ་ཚིམས་པར་འདུས་བྱས་ཀྱི་སྐྱེ་བ་ལྟ་བུ་རྒྱུ་ལ་དཔྱོད་པ་ན་
མཐའ་བཞི་སྐྱེ་འགོག་གི་རིགས་པ་དང་། ཆོས་རྣམས་ཀྱི་ངོ་བོ་ལ་དཔྱོད་པ་ན་གཅིག་དུ་་་
བྲལ་གྱི་རིགས་པ། འབྲས་བུ་ལ་དཔྱོད་པ་ཡོད་མེད་སྐྱེ་འགོག ངོ་བོ་རྒྱུ་འབྲས་མཐའ་དག་ལ་
དཔྱོད་པ་རྟེན་འབྲེལ་གྱི་རིགས་པ་རྣམས་ཀྱིས་དཔྱོད་པ་ནི་དེ་ཁོ་ན་ཉིད་ལ་དཔྱོད་པར་་་
འཕགས་ཡུལ་གྱི་དབུ་མ་པ་ཆེན་པོ་རྣམས་དང་ཐམས་ཅད་མཁྱེན་པ་ཙོང་ཁ་པ་སོགས་་་་
གངས་རིའི་ཁྲོད་ཀྱི་ཀླུ་སྒྲུབ་ཀྱི་ལུགས་ཕྱིན་ཅི་མ་ལོག་པར་མཁྱེན་པའི་དབུ་མ་པ་ཆེན་པོ་་་
རྣམས་ཀྱི་ལུགས་ཡིན། རྒྱུ་འབྲས་ཕྲད་ནས་བསྐྱེད་དམ་མ་ཕྲད་པར་བསྐྱེད་ཅེས་པ་དང་།
འདུས་བྱས་རྒྱུ་ལས་སྐྱེའམ་རྒྱུ་མེད་ལས་སྐྱེ་ཞེས་དཔྱོད་པ་ལྟ་བུ་དེ་ཁོ་ན་ཉིད་ལ་དཔྱོད་པ་་
ག་ལ་ཡིན། ཐ་སྙད་བཏགས་པ་ཙམ་གྱིས་མ་ཚིམས་པར་ཞེས་གསུངས་པའི་དོན་ཡང་ཁྱོད་
ཀྱིས་ག་ལ་གོ། དེ་མ་གོ་འདུག་ཅིང་། རྒྱུ་འབྲས་ཀྱི་བར་དུ་ཞིག་པ་དངོས་པོ་བས་ཆོད་པར་
ངེད་ཀྱིས་ཁས་མ་བླངས་པར་གོང་དུ་བསྒྲུབས་ཟིན་པའི་ཕྱིར། ཡང་ཁྱོད་ཀྱིས། དཀའ་་་་
དཔྱད་ཀྱི་ང་རོ་འབྲུག་ལྟར་ཆེམས་པའི་ཞེས་པའི་ས་བཅད་བྱས་ནས། འཕགས་པ་ཡབ་་་་
སྲས་ཀྱིས་སྐྱེ་འགག་རང་བཞིན་གྱིས་མེད་པའི་སྒོ་ནས་རྟག་ཆད་སྤོང་ཚུལ་ཁོ་ན་གསུངས་་་
ཀྱི་གཞན་མ་གསུངས་བཞིན་དུ་ཞིག་པ་དངོས་པོར་བསྒྲུབ་ཚུལ་འདི་ལ་རྗེ་རིན་པོ་ཆེ་ལ་་་
སྐུར་ཞུས་མང་དུ་བྱས་ཤིང་། རང་ལ་ཕྱོགས་ལྷུང་མེད་ཚུལ་དང་། གཞན་ལ་སྙིང་རྗེ་སྐྱེས་
ནས་མ་བཟོད་པར་བྱས་པ་ཡིན། ཞེས་བྲིས་པ་འདི་ནི་ཕྲག་དོག་ཕྱོགས་ལྷུང་གི་དབང་གིས་
སྐྱེས་བུ་དམ་པ་ལ་སྐུར་བ་འདེབས་ཤིང་ཕྱོགས་ལྷུང་གི་ངན་སྨྲས་སྣ་ཚོགས་པ་བྱེད་བཞིན་
དུ། ང་ལ་ཕྱོགས་ལྷུང་མེད་སྙིང་རྗེའི་དབང་གིས་ཡིན་ཟེར་བ་ནི། འདུལ་པ་ལུང་ལས། ནེ་་་
ཙོས་སྲིན་བུ་འབའ་ཞིག་བཟའ་བཞིན་དུ། ཆུ་མཐུང་བའི་ཚེ་སྲོག་ཆགས་ཁར་སོང་དོགས་་
ནས་ཁ་ལ་རས་དཀྲིས་པ་དང་། བུད་མེད་ཁྱོ་མིན་གྱི་སྐྱེས་པ་གཞན་དང་མི་ཚངས་པར་་་་་
473



སྤྱོད་བཞིན་དུ་ཁྱོད་ལ་ང་སྐྱེས་པ་གཞན་དང་རེག་པ་སྤུངས་སོ་ཞེས་སྨྲ་བ་སོགས་ལ། བྲམ་་་
ཟེ་བདེན་པར་སྨྲ་བ་ཁྲེལ་བ་སྐྱེས་ནས། མུ་ཏིག་སྐྱུགས་པ་བཞིན་དུ་དམ་པ་གཟུར་གནས་་་
རྣམས་ཀྱིས་གཟིགས་ན་ཐུགས་ཀྱིས་ཁྲེལ་ཞིང་ཁྱེད་མ་རུངས་པ་ལས་ཀྱང་ཆེས་མ་རུངས་པ་
ཉིད་དུ་གསུངས་པའི་དཀའ་དཔྱད་ཀྱི་ང་རོ་འབྲུག་ལྟར་དུ་སྒྲོག་པར་གདོན་མི་ཟའོ། །
གཞན་ཡང་། འཕགས་པ་ཡབ་སྲས་ཀྱིས་ལས་ཀྱིས་སྐྱེ་བ་དང༌། འགག་པ་རང་བཞིན་གྱིས་
མེད་པའི་སྒོ་ནས་རྟག་ཆད་སྤོང་ཚུལ་ཁོ་ན་གསུངས་ཀྱི་གཞན་མ་གསུངས་ཞེས་པ་འདི་ནི།
འཕགས་པ་ཡབ་སྲས་ལ་སྐུར་ཞུས་དང་ཞབས་འདྲེན་འདི་ལས་ཆེ་བ་མེད་དེ། འཕགས་པ་
ཡབ་སྲས་ཀྱིས་ཐེག་པ་ཆེན་པོའི་རྒྱ་ཆེ་བའི་ལམ་གྱི་རིམ་པ་མ་གསུངས་པ་དང་། རྒྱུ་དང་་་
འབྲས་བུའི་ས་ལམ་གྱི་རྣམ་གཞག་མཐའ་དག་མ་གསུངས་པར་ཁས་ལེན་པའི་ཕྱིར། །
འཕགས་པ་ཡབ་སྲས་ཀྱིས་རྟག་ཆད་སྤོང་ཚུལ་ཁོ་ན་གསུངས་ཀྱི་གཞན་མ་གསུངས་པའི་་་
ཕྱིར། འཁོར་གསུམ། ཡང་ཁྱོད་ཀྱིས། དབུ་མ་ཐལ་འགྱུར་བ་ཀུན་གཞི་ཁས་མི་ལེན་པའི་རྒྱུ་
མཚན་ཅི་ཡིན་ཞེས་དྲིས་པས། དྲང་དོན་དུ་གསུངས་པའི་ཕྱིར། ཞེས་ཟེར་རོ། །འོ་ན་ཕུང་་་་
ཁམས་སྐྱེ་མཆེད་ཐམས་ཅད་ཁས་མི་ལེན་པར་འགྱུར་ཏེ། ཞེས་བྲིས་འདུག་པ། འདི་ཡང་།
ཊཱིཀ་ཆེན་གྱི་དོན་མ་གོ་བར་དགག་པ་བྱས་པར་སྣང་སྟེ། ཊཱིཀ་ཆེན་ལས། རྣམ་ཤེས་ཚོགས་
དྲུག་ལས་ངོ་བོ་ཐ་དད་པའི་ཀུན་གཞིའི་རྣམ་ཤེས་ཁས་མི་ལེན་པར་གསུངས་ཀྱི། དེའི་རྒྱུ་་་
མཚན་དུ་དེ་དྲང་དོན་དུ་གསུངས་པ་མེད་པའི་ཕྱིར། རྟགས་ཁས། ཡང་ཁྱོད་ཀྱིས་དེ་འདྲའི་
ཀུན་གཞི་ཁས་ལེན་ན་ཀུན་གཞིའི་བག་ཆགས་སྨིན་པ་ལས་གཟུགས་སྒྲ་སོགས་སུ་སྣང་བ་་
ཙམ་དུ་ཟད་ཀྱི་ཕྱི་རོལ་གྱི་དོན་མེད་པར་ཁས་ལེན་དགོས་ན། བྱང་ཆུབ་སེམས་འགྲེལ་ལས།
ཤེས་པས་ཤེས་བྱ་རྟོགས་པ་དེ། །ཤེས་བྱ་མེད་པས་ཤེས་པ་མེད། །དེ་ལྟར་ན་ནི་རིག་བྱ་དང་། །
རིག་བྱེད་མེད་ཅེས་ཅིས་མི་འདོད། །ཅེས་ཕྱིའི་ཤེས་བྱ་དང་ནང་གི་ཤེས་པ་གཉིས་ཡོད་་་་
མེད་མཚུངས་པར་གསུངས་ལ། གཞུང་འདིར་ཡང་དོན་ཤེས་གཉིས་དོན་དམ་དུ་མེད་་་་་
མཉམ་དང་། ཐ་སྙད་དུ་ཡོད་མཉམ་དུ་གསུངས་པ་དང་འགལ་ལོ་ཞེས་སྨྲའོ་ཞེས་ཊཱིཀ་ཆེན་
གྱི་ལུགས་བཀོད་ནས། འོ་ན་སེམས་ཁས་མི་ལེན་པར་ཐལ། སེམས་ཁས་ལེན་ན། སེམས་ཉིད་
474



ཀྱིས་ནི་སེམས་ཅན་འཇིག་རྟེན་དང་། །སྣོད་ཀྱི་འཇིག་རྟེན་ཤིན་ཏུ་སྣ་ཚོགས་འགོད། །ཅེས་
གསུངས་པའི་ཚུལ་གྱིས་སེམས་ལ་བསགས་པའི་ལས་ཀྱི་བག་ཆགས་སྨིན་པ་ལས་གཟུགས་
སྒྲ་སོགས་སུ་སྣང་ཙམ་དུ་ཟད་ཀྱིས་ཞེས་སོགས་རྣམ་པ་གཅིག་ཏུ་མཚུངས་པའི་ཕྱིར་རོ། །
ཞེས་བྲིས་པ་ནི། དབུ་སེམས་ཀྱི་ཤིང་རྟ་ཆེན་པོ་རྣམས་ཀྱིས་རྣམ་ཤེས་ཚོགས་བརྒྱད་ཀྱི་ཡ་་་
གྱལ་དུ་གྱུར་བའི་ཀུན་གཞི་ཞལ་གྱིས་བཞེས་མི་བཞེས་ཀྱི་གནད་མ་རྟོགས་ཤིང་། སེམས་་་་
རྣལ་དུ་མི་གནས་པའི་རྩོད་པར་སྣང་སྟེ། ཊཱིཀ་ཆེན་གྱི་དོན་ནི་ཚོགས་དྲུག་ལས་ངོ་བོ་ཐ་་་
དད་པ་ཕྱིར་ཞིང་དངོས་པོ་ཐམས་ཅད་ཀྱིས་བག་ཆགས་འཇོག་པའི་གཞིར་གྱུར་པ་ལས་་་་
གཤེགས་དང་། དགོངས་འགྲེལ་སོགས་ནས་གསུངས་པའི་སེམས་ཙམ་པ་བཞེད་པའི་རྣམ་
ཤེས་དེ་འདྲ་ཁས་ལེན་ན་དེའི་བག་ཆགས་སྨིན་པ་ལས། གཟུགས་སྒྲ་སོགས་སུ་སྣང་བ་ཙམ་
དུ་ཟད་ཀྱི་ཤེས་པ་ལས་ངོ་བོ་གཞན་པའི་ཕྱི་རོལ་གྱི་དོན་མེད་པར་ཁས་ལེན་དགོས། དེ་་་
ལྟར་ན་གོང་དུ་དྲངས་པའི་བྱང་ཆུབ་སེམས་འགྲེལ་དང་། བསྟན་བཅོས་འདི་གཉིས་ཀར་་
དོན་ཤེས་གཉིས་དོན་དམ་དུ་མེད་མཉམ་དང་ཐ་སྙད་དུ་ཡོད་མཉམ་དུ་གསུངས་པ་ལྟར་
ཁས་ལེན་དགོས་ཞེས་གསུངས་པ་ལ་ཁྱོད་ཀྱིས་སེམས་ཉིད་ཀྱིས་ནི་ཞེས་སོགས་འཇུག་པའི་
ལུང་དྲངས་ནས་སེམས་མེད་པར་ཐལ། སེམས་ཀྱི་བག་ཆགས་སྨིན་པ་ལ་གཟུགས་སྒྲ་སོགས་
སུ་སྣང་བ་ཙམ་ཡིན་པའི་ཕྱིར། ཞེས་འཕངས་འདུག་པ། འོ་ན་ཕྱི་རོལ་དོན་དུ་གྱུར་བའི་་་
གཟུགས་མེད་པར་ཐལ། སེམས་ཀྱི་བག་ཆགས་སྨིན་པ་ལས་གཟུགས་སྒྲ་སོགས་སུ་སྣང་བ་་
ཙམ་དུ་ཟད་པའི་ཕྱིར། འཁོར་གསུམ། འཇུག་པའི་ལུང་གི་དོན་ནི། སྣོད་བཅུད་ཀྱི་འཇིག་་་
རྟེན་མ་ལུས་པ་རང་གི་རྒྱུར་གྱུར་བའི་ཐུན་མོང་མིན་པའི་ལས་ལས་སྐྱེས་ཤིང་། ལས་ཀྱང་་་
རང་རང་གི་ཀུན་སློང་བྱེད་པའི་སེམས་ཀྱིས་བསྐྱེད་པར་གསུངས་པའི་ཕྱིར་ཏེ། གཞུང་དེའི་
ཐད་ཀྱི་རང་འགྲེལ་ལས། གང་གི་ཕྱིར་དེ་ལྟར་ན་འགྲོ་བ་མ་ལུས་པ་ལས་ལས་སྐྱེས་ཤིང་་་་
ལས་ཀྱང་སེམས་ལ་བརྟེན་པ་ཡིན་ཏེ། སེམས་དང་བཅས་པ་ཁོ་ནས་ལས་གསོག་པའི་ཕྱིར།
སེམས་མེད་ན་ལས་མེད་དགོས་པའི་ཕྱིར་རོ། །དེའི་ཕྱིར་འགྲོ་བ་རབ་ཏུ་འཇུག་པ་ལ་སེམས་
ཉིད་གཙོ་བོའི་རྒྱུ་ཡིན་གྱི་གཞན་ནི་མིན་སེམས་ཙམ་ཞིག་གཙོ་བོར་བཞག་གི་གཟུགས་ནི་་
A75



མིན་ནོ་ཞེས་གསུངས་པའི་ཕྱིར་རོ། །ཁྱོད་རང་ཚོགས་དྲུག་ལས་ངོ་བོ་ཐ་དད་པའི་ཀུན་གཞི་
ཁས་མི་ལེན་ཀྱང་། རྣམ་པར་ཤེས་པ་གསལ་ཙམ་ཀུན་གཞིའི་རྣམ་ཤེས་སུ་འཇོག་ཅིང་། །
དེའི་རྒྱུ་མཚན་གྱིས་ཐལ་འགྱུར་པས་ཀྱང་ཀུན་གཞིའི་རྣམ་ཤེས་ཁས་ལེན་པ་འདོད་པ་་་་་
འདུག་པ། དེ་ལྟར་ན་ཀུན་གཞིའི་རྣམ་ཤེས་ཁས་མི་ལེན་པའི་རང་སྡེའི་གྲུབ་མཐའ་སྨྲ་བ་་་
གང་ཡང་མེད་པར་འགྱུར་ཏེ། སེམས་གསལ་རིག་ཁས་མི་ལེན་པའི་རང་སྡེའི་གྲུབ་མཐའ་་
སྒྲུབ་མཁན་སུ་ཡང་མེད་ལ། དེ་ཀུན་གཞིར་འཇོག་ཅིང་། དེའི་རྒྱུ་མཚན་གྱིས་ཀུན་གཞི་ཁས་
ལེན་དགོས་པའི་ཕྱིར། འཁོར་གསུམ། ཡང་ཁྱོད་ཀྱིས། འདིར་དངོས་ལ་གནོད་བྱེད་མ་་་་་
གསུངས་པ་ནི་ལང་གཤེགས་སོགས་ལས་གསུངས་པའི་ཀུན་གཞི་ཙམ་ཞིག་དྲང་དོན་དུ་་་་
བསྟན་པའི་སྐབས་སུ་ཡིན་གྱི་སེམས་ཙམ་པས་འདོད་པའི་ཀུན་གཞི་བདེན་གྲུབ་དྲང་དོན་
དུ་སྟོན་པའི་སྐབས་མིན་པས་དངོས་ལ་གནོད་བྱེད་མེད་པའི་ཕྱིར་རོ། །ཞེས་བྲིས་པ་ནི་ནོར་
བ་ཡིན་ཏེ། གཞུང་འདི་སེམས་ཙམ་པས་ཁས་བླངས་པ་ལྟར་གྱི་ཀུན་གཞི་འགོག་བྱེད་ཀྱི་་་
གཞུང་ཡིན་པའི་ཕྱིར་དང་། ལང་གཤེགས་སོགས་ནས་གསུངས་པའི་ཀུན་གཞི་དང་།
སེམས་ཙམ་པས་འདོད་པའི་ཀུན་གཞི་ལ་དྲང་དོན་ཡིན་མིན་གྱི་ཁྱད་པར་མེད་པའི་ཕྱིར་ཏེ།
སེམས་ཙམ་པས་འདོད་པ་ལྟར་གྱི་ཀུན་གཞིའི་རྣམ་ཤེས་ཀྱང་དྲང་དོན་ཡིན་པའི་ཕྱིར། དེ་
ཀུན་རྫོབ་བདེན་པ་ཡིན་པའི་ཕྱིར། འཁོར་གསུམ་ཀ་ཁས་བླངས་ཏེ། ཁྱེད་རང་གིས་དཀའ་
འགྲེལ་ལས། བདེན་པ་གཉིས་ཀྱི་དྲང་ངེས་ཕྱེ་བའི་ལུགས་མཆོག་འདི་ལ་དྲང་དོན་དུ་་་་་
གསུངས་པའི་བརྗོད་བྱའི་ཀུན་རྫོབ་བདེན་པ་དང་། ཞེས་བཤད་པའི་ཕྱིར། ཡང་ཁྱེད་ཀྱིས།
དབུ་མ་ཐལ་འགྱུར་པས་ཐ་སྙད་དུ་ཀུན་གཞི་ཁས་ལེན་དགོས་ཏེ། སངས་རྒྱས་བཅོམ་ལྡན་
འདས་ཀྱིས་མདོ་ལས་གསུངས་ཤིང་། དེ་ཡང་དོན་དམ་བདེན་པ་རྟོགས་པའི་ཐབས་སུ་་་་
གྱུར་བའི་ཐ་སྙད་བདེན་པའི་ཕྱིར་སློབ་དཔོན་འདི་ཉིད་ཀྱིས་གསུངས་པའི་ཕྱིར། འགྲེལ་་་
པར། ཆོས་ཐོག་མར་ཀུན་གཞི་རྣམ་པར་ཤེས་པ་ལ་སོགས་པ་བསྟན་པས་མུ་སྟེགས་ཀྱི་་་་་
ལུགས་བསལ་ནས་དེ་དག་གི་དོན་ཆེན་པོ་འདྲེན་པར་འགྱུར་ཞིང་། ཕྱི་ནས་གསུང་རབ་ཀྱི་
དོན་ཕྱིན་ཅི་མ་ལོག་པར་རིག་པ་རྣམས་རང་ཉིད་དེ་དག་སྤོང་བར་འགྱུར་པས་ཡོན་ཏན་
476



ཁོ་ན་འབྱུང་གི་སྐྱོན་ནི་མིན་ནོ། །ཞེས་གསུངས་སོ། །འཕགས་པ་ཀླུ་སྒྲུབ་ཀྱི་གསུང་ཡང་ཁས་
ལེན་དགོས་ཏེ། བྱང་ཆུབ་སེམས་འགྲེལ་ལས། ཇི་ལྟར་ཁབ་ལེན་དང་ཉེ་བས། །ལྕགས་ནི་
མྱུར་དུ་ཡོངས་སུ་འཁོར། །དེ་ལ་སེམས་ནི་ཡོད་མིན་ཏེ། །སེམས་དང་ལྡན་ཞིང་སྣང་བར་
འགྱུར། །དེ་བཞིན་ཀུན་གཞིའི་རྣམ་ཤེས་ནི། །བདེན་མིན་བདེན་པ་བཞིན་དུ་ནི། །གང་ཚེ་་
འགྲོ་འོང་གཡོ་བར་འགྱུར། །དེ་ཚེ་སྲིད་པ་འཛིན་པར་བྱེད། །ཇི་ལྟར་རྒྱ་མཚོ་ལ་ནི་ཤིང་། །
སེམས་ནི་མེད་ཀྱང་གཡོ་བར་འགྱུར། །དེ་བཞིན་ཀུན་གཞིའི་རྣམ་ཤེས་ནི། །ལུས་ལ་བརྟེན་
ནས་གཡོ་བའི་ཕྱིར། །ཞེས་གསུངས་སོ། །ཞེས་བྲིས་པ་ནི་མི་འཐད་དེ། ཁྱོད་ཀྱིས་ཐལ་འགྱུར་
བས་ཀུན་གཞི་ཁས་ལེན་པའི་སྒྲུབ་བྱེད་དུ་དྲངས་པའི་རང་འགྲེལ་གྱི་ལུང་དེ་ནི་དེ་ལ་་་་་་
གནོད་བྱེད་ཡིན་པའི་ཕྱིར་དང་། བྱང་ཆུབ་སེམས་འགྲེལ་གྱི། དེ་བཞིན་ཀུན་གཞིའི་རྣམ་་་
ཤེས་ནི། །ཞེས་པའི་ཀུན་གཞིའི་རྣམ་ཤེས་ནི་ཡིད་ཀྱི་རྣམ་ཤེས་ལ་ཀུན་གཞིའི་མིང་གིས་་་་་
བཏགས་པ་ཡིན་གྱི་ཚོགས་དྲུག་ལས་ངོ་བོ་ཐ་དད་པའི་ཀུན་གཞིའི་རྣམ་ཤེས་མིན་པའི་་་་
ཕྱིར་དང་། ལང་གཤེགས་ཀྱི་མདོ་ལས་ཀུན་གཞིའི་རྣམ་ཤེས་གསུངས་པ་འདི་ཉིད་རྩ་་་་་
འགྲེལ་དུ་དགོངས་པ་ཅན་དུ་གསུངས་ཤིང་། སྟོང་ཉིད་དགོངས་གཞིར་གསུངས་པས་སྒྲ་ཇི་
བཞིན་པ་མིན་པར་གསུངས་པའི་ཕྱིར། དང་པོ་གྲུབ་སྟེ། མདོ་ལས་ཀུན་གཞིའི་རྣམ་པར་་་་
ཤེས་པ་གསུངས་པས་ཐོག་མར་མུ་སྟེགས་ཀྱི་ལུགས་བསལ་ནས་དོན་ཆེན་པོ་འདྲེན་པར་་་་
འགྱུར་བ་དང་། ཕྱི་ནས་གསུང་རབ་ལ་དོན་རིགས་པ་རྣམས་ཀྱིས་ཀུན་གཞིའི་རྣམ་ཤེས་་་
ཡོད་པར་འཛིན་པ་སྤོང་བར་གསུངས་པའི་ཕྱིར། དེས་ན་གཞུང་འདིས་ཀུན་གཞི་ཡོད་པར་
སྟོན་པའི་མདོ་དགོངས་པ་ཅན་དང་། གང་ཟག་རྫས་ཡོད་དུ་སྟོན་པའི་མདོ་དང་ཕུང་པོ་་་
བདེན་གྲུབ་སྟོན་པའི་མདོ་དགོངས་པ་ཅན་དུ་བསྟན་པས། ཀུན་གཞི་མེད་པ་དང་། གང་་
ཟག་དང་ཕུང་པོ་ལ་དགག་བྱའི་ཁྱད་པར་སྦྱར་ནས་མེད་པར་སྟོན་དགོས་ཚུལ་གྱི་ཁྱད་་་་
པར་ཕྱེ་བ་ཡིན་ཏེ། ཀུན་གཞི་ཡོད་ཅིང་གང་ཟག་ཉིད་ཡོད་ལ། །ཕུང་པོ་འདི་དག་འབའ་་་
ཞིག་ཉིད་ཡོད་ཅེས། །ཞེས་གང་ཟག་དང་ཕུང་པོ་ལ་ཉིད་ཀྱི་སྒྲ་སྨོས་པ་ལ་དགོས་པ་ཡོད་་་
པའི་ཕྱིར། ཡང་ཁྱོད་ཀྱིས། དྲུང་སོང་བ་ན་རེ། ཤར་རིའི་སྡེ་པ་ནི་དགེ་འདུན་ཕལ་ཆེན་པ་་
477



ལས་གྱེས་པ་ཡིན་པའི་ཕྱིར། རྟོག་གེ་འབར་བ་ལས་བཤད་པས་ན། ཉན་ཐོས་ཀྱི་སྡེ་སྣོད་དུ་
ཆོས་རང་བཞིན་གྱིས་མེད་པ་ཤིན་ཏུ་གསལ་བར་སྟོན་པ་ཞིག་ཡོད་དགོས་པར་སྣང་ངོ༌། །
ཞེས་ཟེར་བ་ནི་འགྲེལ་བ་འདིར་དེ་མེད་པར་དངོས་སུ་གསུངས་ཤིང༌། རང་ཉིད་ཀྱང་་་་་
སྐབས་དེས་དེ་བཞིན་དུ་ཁས་བླངས་པ་དང་དངོས་སུ་འགལ་ལོ། །ཞེས་བྲིས་པ་ནི་ཁྱེད་རང་
སེམས་རྣལ་དུ་མི་གནས་པར་སྟོན་པའི་ཚིག་ཏུ་སྣང་སྟེ། རང་འགྲེལ་ལས། ཉན་ཐོས་ཀྱི་ཐེག་
པ་ལས་ནི་ཆོས་ཀྱི་བདག་མེད་པ་མདོར་མཚོན་པ་ཙམ་དུ་ཟད་དོ། །ཞེས་ཉན་ཐོས་ཀྱི་སྡེ་་་
སྣོད་ལས་ཆོས་ཀྱི་བདག་མེད་བསྟན་པར་གསུངས་པས། ཆོས་རང་བཞིན་མེད་པར་བསྟན་
པར་གྲུབ་པའི་ཕྱིར་དང་། འདུ་བྱེད་ཐམས་ཅད་བསླུ་བའི་ཆོས། །དེས་ན་དེ་དག་རྫུན་པ་་་
ཡིན། །ཞེས་པའི་ཐད་ཀྱི་ཚིག་གསལ་དང་ཤེས་རབ་སྒྲོན་མེ་གཉིས་ཀ་ལས་ཉན་ཐོས་ཀྱི་ཐེག་
པ་ལས་ཀྱང་འདི་ལྟ་སྟེ། འདུས་བྱས་གང་ཡིན་པ་དེ་རྫུན་པ་བསླུ་བའི་ཆོས་སོ། །དགེ་སློང་་
དག འདི་ལྟ་སྟེ། མི་བསླུ་བའི་ཆོས་མྱ་ངན་ལས་འདས་པ་ནི་བདེན་པའི་མཆོག་གོ། །ཞེས་་་
པའི་མདོ་དྲངས་ཤིང་། ཚིག་གསལ་དུ་དེའི་མཇུག་ཏུ། དེའི་ཕྱིར་བརྟེན་པའི་རིག་པ་དང་། །
ལུང་འདི་ལས་དངོས་པོ་རྣམས་རང་བཞིན་མེད་པར་གྲུབ་པ་སྟེ། ཞེས་ཐེག་ཆེན་གྱི་མདོ་་་་
ལས་དངོས་པོ་རང་བཞིན་མེད་པར་བསྟན་པར་གསུང་ཞིང་། ཊཱིཀ་ཆེན་ལས། དེ་ནི་རིང་དུ་
སོང་བར་བློ་ཡང་ལྷག་པར་འགྱུར། །ཞེས་པའི་སྐབས་སུ་ཐེག་ཆེན་གྱི་མདོ་སྡེ་ལས་ཆོས་་་་་
ཐམས་ཅད་རང་བཞིན་མེད་པར་ལན་མང་དུ་གསུངས་པའི་ཕྱིར། མངོན་སུམ་དུ་འདི་འདྲ་
བའི་བསྙོན་ཧམ་མཛད་ན་ཀུན་གྱི་ཁྲེལ་བའི་གནས་སུ་འདུག་གོ། ། །
ཡང་ཁྱོད་ཀྱིས། བཅོམ་ལྡན་རིག་རལ་གྱིས་རྨི་ལམ་ན་དབང་ཤེས་ཡོད་པ་སློབ་་་
དཔོན་འདིའི་ལུགས་སུ་བྱས་ནས་དགག་པ་བརྗོད་པ་བློ་གྲོས་རྙིང་བ་བདེན་ཏེ། རྨི་ལམ་གྱི་
དབང་ཤེས་ཀྱི་ཆོས་གསུམ་ནི་ལོག་པའི་ཀུན་རྫོབ་ཡིན་པས་དེ་འཇིག་རྟེན་གྱི་ཐ་སྙད་དུ་་་་
མེད་པའི་ཕྱིར་རོ། །དེ་ལས་ཀྱང་ཁྱོད་བློ་གྲོས་རྩིང་སྟེ། སློབ་དཔོན་འདིས། དེ་བློ་ལ་ལྟོས་་་་
གཉིས་ཆར་བདེན་པ་སྟེ། །དོན་གསལ་མཐོང་བ་གཉིས་ཀ་འང་རྫུན་པ་ཡིན། །ཞེས་པ་དེ།
དེ་བློ་ལ་བལྟོས་བཅོ་བརྒྱད་བདེན་པ་སྟེ། །དོན་གསལ་མཐོང་ལ་བཅོ་བརྒྱད་རྫུན་པ་ཡིན། །
478



ཞེས་པ་སྦྱོར་མ་ཤེས་འདུག་པའི་ཕྱིར། ཞེས་བྲིས་འདུག་པ་ནི་ཤིན་ཏུ་མི་རིགས་ཏེ། ལོག་་་་
པའི་ཀུན་རྫོབ་མེད་ན་འཁྲུལ་པ་ཐམས་ཅད་མེད་དགོས། དེ་མེད་ན་ལས་དང་ཉོན་མོངས་
པ་ཐམས་ཅད་མེད་དགོས། དེ་མེད་ན་ལས་འབྲས་མེད་དགོས་པའི་ཕྱིར། ལས་འབྲས་མེད་
པར་འདོད་པའི་ཕྱིར་རྒྱང་འཕེན་གྱི་ལྟ་གྲུབ་བཟུང་ནས་སྐྱེས་བུ་དམ་པ་རྣམས་ལ་སྐུར་པ་
འདེབས་པའི་ཁ་རྩལ་གང་ཆེ་མི་མཛད་འཚལ། གཞན་ཡང་། དེ་བློ་ལ་བལྟོས་བཅོ་བརྒྱད་
བདེན་པ་སྟེ། །དོན་གསལ་མཐོང་ལ་བཅོ་བརྒྱད་བརྫུན་པ་ཡིན། །ཞེས་སྦྱོར་མ་ཤེས་པའི་ཕྱིར།
ཞེས་ཟེར་བ་ནི། ཁྱེད་རང་ལ་ཁས་བླངས་ནང་འགལ་ཡོད་དེ། གོང་དུ་ཁམས་བཅོ་བརྒྱད་པོ་
ཐ་སྙད་དུ་ཡོད་པར་ཁས་བླངས་པ་དང་། འདིར་ཐ་སྙད་པའི་ཚད་མའི་ངོར་ཁམས་བཅོ་་་
བརྒྱད་མེད་པར་ཁས་བླངས་པའི་ཕྱིར། གཞན་ཡང་། དེ་ལྟར་སྦྱོར་མ་ཤེས་ཞེས་སྨྲ་བ་ནི་ཟླ་
བའི་ཞབས་ལ་སྐུར་པ་འདེབས་པའི་བསོད་ནམས་མིན་པའི་ལས་གསོག་པའི་ཚིག་ཡིན་ཏེ།
དེ་ལྟར་སྦྱར་དགོས་པ་སྦྱོར་མ་ཤེས་འདུག་ཅེས་གཞུང་རྩོམ་པ་པོ་ལ་སྐུར་པ་བཏབ་པ་ཡིན་
པའི་ཕྱིར། ཡང་། མ་རིག་པའི་གཉིད་མ་སད་པ་ལ་སྣང་བའི་ཡུལ་ཤེས་ཐམས་ཅད་མ་རིག་
པའི་གཉིད་སད་པའི་ཚེ་མེད་པར་སྒྲུབ་པ་སོགས་དབུ་མའི་ལུགས་ཀྱི་ཡུལ་སྣང་དང་ཡུལ་་
ཅན་བདེན་མེད་དུ་བསྒྲུབ་པ་ཐམས་ཅད་ཀྱི་སྐབས་སུ་ཉེ་བར་མཁོའོ། །ཞེས་བྲིས་འདུག་པ།
འོ་ན་སངས་རྒྱས་འཕགས་པ་ལ་ཤེས་བྱ་ཐམས་ཅད་མི་སྣང་བར་ཐལ། དམ་བཅའ་འཐད་
པའི་ཕྱིར། འདོད་ན། སངས་རྒྱས་འཕགས་པ་ཐམས་ཅད་མཁྱེན་པ་མིན་པར་ཐལ་ལོ། །ཡང་
ཁྱོད་ཀྱིས། རྟོག་གེ་པ་འདིས་འགྲེལ་པར། གང་ཞིག་ཆོས་ཀྱི་སྐྱེ་མཆེད་དུ་གཏོགས་པའི་་་་་
གཟུགས་ཡིད་ཀྱི་རྣམ་པར་ཤེས་པས་བཟུང་བ་ཅིག་རྨི་ལམ་ན་ཡོད་དེ། དེའི་ཕྱིར་རྣམ་པར་
ཤེས་པ་ནི་ཡུལ་མེད་པར་འགར་ཡང་ཡོད་པ་མིན་ནོ་སྙམ་དུ་སེམས་པ་དེ་ཡང་རིགས་པ་མ་
ཡིན་པ་ཉིད་དེ། རྨི་ལམ་ན་རྣམ་པ་ཐམས་ཅད་དུ་གསུམ་པོ་མི་སྲིད་པའི་ཕྱིར། ཞེས་་་་་
གསུངས་པའི་དོན་སློབ་དཔོན་ལེགས་ལྡན་འབྱེད་ཀྱིས་དཔེ་མ་གྲུབ་པའི་ལན་མཛད་པ་ན། །
རྨི་ལམ་གྱི་གཟུགས་དེས་ལེགས་ལྡན་འབྱེད་ཀྱིས་རང་གི་མཚན་ཉིད་ཀྱིས་གྲུབ་པར་ཞལ་་་
གྱིས་བཞེས་པར་གསལ་བས། དེ་མེད་པའི་རྒྱུ་མཚན་དུ་བྱའོ་ཞེས་སྨྲ་བ་ནི། རང་ཉིད་ཀྱིས་
479



རྨི་ལམ་གྱི་གཟུགས་ཐ་སྙད་དུ་ཡོད་པར་ཁས་བླངས་པ་དང་འགལ་གྱིས་དོགས་ནས། རྒྱ་་་
གར་གྱི་པཎ་ཆེན་ལ་སྐུར་པ་ཧ་ཅང་བཏབ་སྟེ། རྨི་ལམ་གྱི་གླང་པོ་ཆེའི་གཟུགས་ཐ་མལ་བ་
དངོས་པོ་ཐམས་ཅད་བདེན་པར་བཟུང་བ་དག་གིས་ཀྱང་མི་བདེན་པའི་ཐ་སྙད་བྱེད་ན།
ལེགས་ལྡན་འབྱེད་དེ་ལས་ཀྱང་ལོག་པར་ཐལ་བའི་ཕྱིར་རོ། །དེས་ན་ལུང་དེའི་དོན་ནི།
སློབ་དཔོན་ལེགས་ལྡན་འབྱེད་ཀྱི་རྨི་ལམ་གྱི་ཡུལ་ཤེས་གཉིས་པོ་ཐ་སྙད་དུ་ཡོད་མཚུངས་་
ཡིན་པའི་སྒོ་ནས་རྣམ་རིག་པ་ལ་ལན་མཛད་པ་ལ། སློབ་དཔོན་འདིས་དེ་ནི་མིན་ཏེ། རྨི་་་
ལམ་གྱི་ཡུལ་དབང་རྣམ་ཤེས་གསུམ་ཆར་ཐ་སྙད་དུ་མེད་མཚུངས་ཡིན་པའི་ཕྱིར་ཞེས་པ་སྟེ།
འདི་ཡང་། དེ་དག་འཇིག་རྟེན་ལས་ཀྱང་ཡོད་མིན་ཉིད། །ཅེས་པའི་དོན་རྟོགས་པའི་སྒོ་་་
ནས་ཤེས་དགོས་སོ། །ཞེས་བྲིས་འདུག་པའི་དགག་པ་དེ་ཁས་ལེན་མེད་པའི་དགག་པ་ཡིན་
ཏེ། ཊཱིཀ་ཆེན་ལས། སློབ་དཔོན་ལེགས་ལྡན་འབྱེད་ཀྱིས་རྨི་ལམ་གྱི་གནས་སྐབས་ཀྱི་ཆོས་ཀྱི་
སྐྱེ་མཆེད་ཀྱི་གཟུགས་རང་གི་མཚན་ཉིད་ཀྱིས་མ་གྲུབ་པར་ཞལ་གྱིས་བཞེས་པར་གསུངས་
ཀྱི། རྨི་ལམ་གྱི་གླང་པོ་ཆེའི་གཟུགས་རང་གི་མཚན་ཉིད་ཀྱིས་གྲུབ་པར་ལེགས་ལྡན་གྱིས་་་་
ཞལ་གྱིས་བཞེས་པར་མ་གསུངས་པའི་ཕྱིར། ཁྱོད་རང་གི་ལུང་དོན་འཆད་ཚུལ་དེ་མི་་་་་
འཐད་དེ། ཁྱོད་ལྟར་ན་ཐལ་འགྱུར་བ་དེ་རང་རྒྱུད་པར་མ་ཟད་སེམས་ཙམ་པ་སོགས་ནང་
པའི་གྲུབ་མཐའ་སྨྲ་བ་ཀུན་གྱི་ལོག་ཤེས་ཡིན་པར་ཐལ། རང་རྒྱུད་པ་མན་ཆད་ཀྱིས་རང་སྡེ་
རྣམས་ཀྱི་རྨི་ལམ་གྱི་ཡུལ་དབང་རྣམ་ཤེས་གསུམ་ཆར་ཡོད་པར་ཁས་ལེན་ལ། ཐལ་འགྱུར་
བས་དེ་མེད་པར་ཁས་ལེན་པའི་ཕྱིར། གཞན་ཡང་། གཉིད་མེད་པར་ཐལ། རྨི་ལམ་མེད་་་་
པའི་ཕྱིར། མ་གྲུབ་ན། རྨི་ལམ་གྱི་ཤེས་པ་ཡོད་པར་ཐལ། མ་གྲུབ་པའི་ཕྱིར། འདོད་ན།
འགལ་ལོ། །རྩ་བར་འདོད་ན། གཉིད་སད་པ་མེད་པར་ཐལ། འདོད་པའི་ཕྱིར། འདོད་ན། །
ཧ་ཅང་ཐལ་ལོ། །གཞན་ཡང་། སློབ་དཔོན་འདིས་རྨི་ལམ་གྱི་ཡུལ་དབང་རྣམ་ཤེས་གསུམ་
ཆར་ཐ་སྙད་དུ་མེད་མཚུངས་ཡིན་པའི་ཕྱིར་ཞེས་པ་ཡང་། འཁྲུལ་པ་ཆེན་པོ་ཡིན་ཏེ།
འདིའི་ཐད་ཀྱི་རང་འགྲེལ་དུ། རྨི་ལམ་གྱི་ཆོས་གསུམ་པོ་བདེན་པར་མེད་པ་བཞིན་དུ།
སད་པའི་གནས་སྐབས་ཀྱི་ཆོས་རྣམས་ཀྱང་རང་བཞིན་གྱིས་མེད་པར་གཞུང་འདིས་་
480



བསྟན་པའི་ཕྱིར། གཞུང་རྩ་བར། རྨི་ལམ་ཇི་ལྟ་དེ་བཞིན་སད་འདིར་ཡང་། །དངོས་རྣམས་
རྫུན་ཡིན་སེམས་དེ་ཡོད་མ་ཡིན། །ཞེས་དང་། འདིའི་སྔ་འགྲེལ་དུ། གང་གི་ཕྱིར་རྨི་ལམ་ན་
གསུམ་ཆར་ཡང་མི་བདེན་པའི་ཕྱིར་རབ་ཏུ་གྲུབ་པའི་སྒོ་ནས་མ་གྲུབ་པ་བསྒྲུབ་པའི་ཕྱིར་
སད་པའི་ཚེ་ན་ཡང་ཆོས་ཐམས་ཅད་རང་བཞིན་མེད་པ་ཉིད་དུ་བསྒྲུབ་པའི་ཕྱིར་ཞེས་་་་་
བཤད་པ་དང་། ཞེས་གསུངས་ནས་གོང་གི་གཞུང་རྩ་བ་དྲངས་པ་ཡིན་པའི་ཕྱིར། ཡང་ཁྱོད་
ཀྱིས། རབ་རིབ་ཅེས་སོགས་ཀྱི་སྐབས་སུ། རང་ལུགས་བཤད་པ། གཞན་ལུགས་དགག་པ།
གནད་ཀྱི་དོན་བསྟན་པ་དང་གསུམ་གྱི་ས་བཅད་བྱས་ནས་དང་པོའི་སྐབས་སུ། ལུགས་་་་
འདི་ལ་དབང་ཤེས་ཀྱི་ཡུལ་ཐུན་མོང་བ་མེད་པའི་ཕྱིར་རོ། །དེས་ན་གཞི་གཅིག་ཉིད་དུ་་་་
བག་ཆགས་མཐུན་པར་སད་པས་དངོས་པོ་གཅིག་པ་ལྟ་བུར་སྣང་བ་དང་། བག་ཆགས་མི་
མཐུན་པར་སད་པས་དངོས་པོ་ཐ་དད་པ་ལྟ་བུར་སྣང་བ་གཉིས་ལས། དང་པོ་ནི། སྐྱེས་བུ་
དུ་མས་མར་མེ་གཅིག་མཐོང་ཞེས་པའི་ཐ་སྙད་བྱེད་པ་ལྟ་བུ། གཞི་གཅིག་གིས་མཐོང་བའི་
མར་མེ་དེ་ཉིད་གཞན་གྱིས་མཐོང་བ་མིན་གྱི། བག་ཆགས་མཐུན་པར་སད་པ་ཙམ་མོ། །
ཞེས་བྲིས་ནས། ཡི་དྭགས་དུད་འགྲོ་ཞེས་སོགས་ཀྱིས་ཐེག་བསྡུས་རྩ་འགྲེལ་གྱི་ལུང་གི་དོན་
འཆད་པ་ན། སེམས་ཙམ་པས་དངོས་པོ་ཐུན་མོང་བ་གཅིག་ལས་ཀྱི་དབང་གིས་སོ་སོར་་་་་
མཐོང་བ་མིན་གྱི། ཞེས་པའི་ཤེས་བྱེད་དུ་བྲིས་མ་ཐག་པ་དེ་བཀོད་འདུག ལྷ་མི་ཡི་དྭགས་
གསུམ་གྱི་དབང་ཤེས་ལ་ཡུལ་ཐུན་མོང་བ་ཡོད་པར་ཐལ། དེ་གསུམ་གའི་མིག་ཤེས་ཀྱིས་་་
གཟུགས་མཐོང་བའི་ཕྱིར། གཞན་ཡང་། སྐྱེས་བུ་རྒྱུད་ཐ་དད་པ་གསུམ་གྱིས་མར་མེ་གཅིག་
ལ་དུས་གཅིག་ཏུ་བལྟས་པའི་ཚེ། མར་མེ་དེ་སྐྱེས་བུ་དེ་གསུམ་ཀའི་མིག་ཤེས་ཀྱི་ཐུན་མོང་་
བའི་ཡུལ་ཡིན་པར་ཐལ། སྐྱེས་བུ་དེ་གསུམ་གའི་མིག་ཤེས་ཀྱིས་མར་མེ་མཐོང་བའི་ཕྱིར་ཏེ།
མིག་ཤེས་དང་ལྡན་པའི་སྐྱེས་བུ་གཅིག་གིས་མར་མེ་ལ་བལྟས་པའི་ཚེ་མར་མེ་མཐོང་བའི་
ཕྱིར། མར་མེ་མཐོང་མཁན་གྱི་སྐྱེས་བུ་ཡོད་པའི་ཕྱིར། གཞན་ལུགས་དགག་པའི་སྐབས་སུ། །
མིག་ཤེས་ལ་སྐྲ་ཤད་དུ་སྣང་བ་གཟུགས་ཀྱི་སྐྱེ་མཆེད་ཡིན་ན། དེ་ཆོས་ཅན། ཐ་སྙད་དུ་ཡོད་
པར་ཐལ། གཟུགས་ཀྱི་སྐྱེ་མཆེད་ཡིན་པའི་ཕྱིར། འདོད་ན། རབ་རིབ་ཅན་གྱི་དབང་ཤེས་དེ་



ཐ་སྙད་ལ་མ་འཁྲུལ་བར་འགྱུར་རོ། །ཞེས་བྲིས་འདུག་པ། མིག་ཤེས་ལ་སྐྲ་ཤད་དུ་སྣང་བ་ཐ་•
སྙད་དུ་ཡོད་པར་ཐལ། དབང་ཤེས་འཁྲུལ་བ་ཐ་སྙད་དུ་ཡོད་པའི་ཕྱིར། འཁྲུལ་ཤེས་ཐ་སྙད་
དུ་ཡོད་པའི་ཕྱིར། རྟགས་སླ། ཡང་། མཁར་གཞོང་ལ་སོགས་པའི་གཞི་དེར་དབང་པོ་སྐྱོན་
མེད་ཀྱི་མིག་གིས་བལྟས་པའི་ཚེ་ན་ཡང་སྐྲ་ཤད་སྣང་བར་འགྱུར་ཏེ། གཞི་དེར་སྐྲ་ཤད་་་་
གཟུགས་ཀྱི་སྐྱེ་མཆེད་ཡིན་པའི་ཕྱིར་ཏེ། མ་ཁྱབ་ན། ཁྱོད་ཀྱི་དབང་བློའི་ཡུལ་རྣམས་ཇི་ལྟ་
བར། །ཞེས་སོགས་ཀྱི་ཁྱབ་པ་གང་གིས་སྒྲུབ། གཞི་གཅིག་ལ་ཐོགས་བཅས་ཀྱི་དངོས་པོ་རྫས་
ཡོད་པ་གཉིས་དུས་མཉམ་དུ་གནས་པར་ཐལ། ཡི་དྭགས་ལ་ཆུ་ཀླུང་རྣག་ཁྲག་ཏུ་སྣང་བ་དེ།
ཆུ་ཀླུང་ལས་རྫས་གཞན་པའི་གཟུགས་ཀྱི་སྐྱེ་མཆེད་ཡིན་པའི་ཕྱིར། དེ་ཡང་མི་འཐད་དེ།
ལྕགས་གོང་མེས་བསྲེགས་པའི་དམར་འབར་བ་ལ་རིག་སྔགས་དང་ལྡན་པ་གཅིག་གིས་་་་
ལག་པས་རེག་པའི་ཚེ་རེག་བྱ་གཅིག་པུ་དེས་ལག་པ་མི་བསྲེག་པར་བྱེད་ནུས་པ་ཡིན་གྱི། །
བསྲེག་པའི་རེག་བྱ་དེ་ལས་དོན་གཞན་དུ་འགྱུར་མི་སྲིད་པའི་རེག་བྱ་གཅིག་གསར་དུ་སྐྱེ་
བ་ནི་མིན་ཏེ། གལ་ཏེ་ཡིན་ན་རིག་སྔགས་ཀྱིས་སྐྱེས་བུ་གཞན་འཆི་བར་བྱེད་པ་ན། སྐྱེས་བུ་
དེ་ཉིད་ཀྱི་སྲོག་འགགས་པ་མིན་པར་སྲོག་འགག་པའི་སྐྱེས་བུ་གཅིག་གསར་དུ་སྐྱེད་པར་་
ཐལ་བའི་ཕྱིར་ཏེ། རིག་སྔགས་ཀྱི་བྱེད་པའི་རྐྱེན་འདྲ་བའི་ཕྱིར། དོན་ཡང་མི་འཐད་དེ། །
ཐོག་མར་ཡུལ་གྱི་ཚད་མ་བཀག་ན། མཁར་གཞོང་གཅིག་ཏུ་རབ་རིབ་ཡོད་མེད་ཀྱི་སྐྱེས་བུ་
གཉིས་ཀྱིས་བལྟས་པའི་ཚེ། དེ་གཉིས་ཀྱི་མིག་ཤེས་ལ་ཚད་མ་ཡིན་མིན་གྱི་ཁྱད་པར་མེད་་་་
པར་ཐལ། ཆུ་འབབ་པའི་ཀླུང་ལ་ཡི་དྭགས་ལ་རྣག་ཁྲག་ཏུ་སྣང་བའི་ཚེ། མིའི་མིག་ཤེས་་་
དང་ཡི་དྭགས་ཀྱི་མིག་ཤེས་གཉིས་ཚད་མ་ཡིན་མིན་གྱི་ཁྱད་པར་མེད་པའི་ཕྱིར། ཁྱབ་པ་ནི་
སློབ་དཔོན་གྱིས་རྩ་འགྲེལ་གཉིས་ཆར་དུ་དེ་གཉིས་མཚུངས་པར་གསུངས་པས་མི་འདོད་
བཞིན་དུ་ཁས་བླང་བར་བྱའོ། །ཡུལ་གྱི་ངོས་ནས་ཆུ་འབབ་པའི་ཀླུང་ལ་དམྱལ་བ་པ་ལ་་་
མེའི་ཕུང་པོར་སྣང་བའི་མེ་ཆོས་ཅན། ཆུ་ཀླུང་གི་ཆ་ཤས་མ་ཡིན་པར་ཐལ། མེ་ཡིན་པའི་་་
ཕྱིར། ཡང་དེ་ཉིད་ལ་ནམ་མཁའ་མཐའ་ཡས་སྐྱེ་མཆེད་ལ་མཉམ་པར་བཞག་པའི་ལྷ་་་་
རྣམས་ཀྱིས་ནམ་མཁའ་མཐོང་བའི་ནམ་མཁའ་ཆོས་ཅན། ཆུ་ཀླུང་གི་ཆ་ཤས་ཡིན་པར་ཐལ།
482



ནམ་མཁའ་ཡིན་པའི་ཕྱིར། དུང་དཀར་སེར་འཛིན་གྱི་དབང་ཤེས་ལ་དུང་དཀར་སེར་པོར་
སྣང་བའི་སེར་པོ་ཆོས་ཅན། དུང་དཀར་གྱི་ཁ་དོག་མ་ཡིན་པར་ཐལ། སེར་པོ་ཡིན་པའི་ཕྱིར།
མུ་སྟེགས་ཀྱི་སྟོན་པ་རྫོགས་བྱེད་ཀྱི་མིག་ཤེས་ལ་སངས་རྒྱས་ཀྱི་སྐུ་གཟུགས་མི་མཛེས་པར་
སྣང་བའི་གཟུགས་ཆོས་ཅན། སངས་རྒྱས་ཀྱི་སྐུ་མ་ཡིན་པར་ཐལ། མུ་སྟེགས་ཀྱི་སྟོན་པ་་་
རྫོགས་བྱེད་ཀྱི་ལས་ངན་ལས་གསར་དུ་སྐྱེས་པའི་གཟུགས་ཡིན་པའི་ཕྱིར། ཐལ་འགྱུར་བཞི་
པོ་འདིའི་ཁྱབ་པ་ཁོ་བོ་ཅག་གི་ཡིན་ཅིང་། རྟགས་གསལ་དྲུང་ཙོང་ཁ་པའི་ཡིན་ལགས་སོ། །
གཞན་ཡང་། འཇིམ་དུམ་སོགས་ལ་སྒྱུ་མའི་རྟ་གླང་དུ་སྣང་བའི་རྟ་གླང་དེ་སྒྱུ་མའི་སྔགས་་
སྨན་གྱི་རྐྱེན་ལས་རྟ་གླང་མཚན་ཉིད་པར་སྐྱེས་པར་ཐལ། ཆུ་འབབ་པའི་ཀླུང་ཡི་དྭགས་ལ་
རྣག་ཁྲག་ཏུ་སྣང་བའི་ཚེ་ཡི་དྭགས་ཀྱི་ལས་ལས་རྣག་ཁྲག་མཚན་ཉིད་པ་གསར་དུ་སྐྱེས་་་་
པའི་ཕྱིར། བུམ་གཟུགས་གཅིག་ལ་ཐག་ཉེ་རིང་གཉིས་ནས་བལྟས་པའི་ཚེ་གསལ་བའི་་་་་
གཟུགས་དང༌། མི་གསལ་བའི་ལས་གཟུགས་གཉིས་གསར་དུ་སྐྱེད་པར་ཐལ། ཆུ་འབབ་་་
པའི་ཀླུང་ལ་རིགས་དྲུག་གིས་བལྟས་པའི་ཚེ་ལས་གཟུགས་དྲུག་གསར་དུ་སྐྱེས་པའི་ཕྱིར། །
བུམ་གཟུགས་གཅིག་ལ་ཐག་ཉེ་རིང་གཉིས་ནས་བལྟས་པའི་ཚེ་གསལ་བའི་གཟུགས་དང་།
མི་གསལ་བའི་གཟུགས་གཉིས་གསར་དུ་སྐྱེད་པར་ཐལ། ཆུ་འབབ་པའི་ཀླུང་ལ་རིགས་དྲུག་
གིས་བལྟས་པའི་ཚེ་ལས་གཟུགས་དྲུག་གསར་དུ་སྐྱེས་པའི་ཕྱིར། ཐལ་འགྱུར་འདི་གཉིས་་་
ཀྱིས་ཁྱབ་པ་ནི་བདེན་འདྲ་བ་ལ་ཨ། འདོད་ན། ཆོས་གྲགས་ཀྱིས་བཀག་པ་ལ་ཨ། རྟགས་ནི་
དྲུང་ཙོང་པས་ཞལ་གྱིས་བཞེས་པ་ལ་ཨ། ཨ་ལེ་ལོ་མོ་ཨ་ལེ་ལོ། ཤེས་བྱ་ཁྲ་བོ་ལེབ་གཅིག་ཏུ་
སོང་བའི་སྐྱོན་ནི། འབྱུང་བ་བཞི་པོ་རེ་རེ་རེག་བྱ་ཡིན་པར་གྱུར་བའི་འབྱུང་བ་བཞི་ཆར་་་
གྱི་རེག་བྱ་ཡོད་པ་དང་། ཁ་དོག་ལྔ་པོའི་རེ་རེའི་རེག་བྱ་ཡིན་པར་གྱུར་བའི་ཁ་དོག་ལྔ་ཆར་
ཡོད་པ་དང་། ཐོ་ཡོར་གྱི་ཆ་ཤས་སུ་གྱུར་བའི་མི་གསར་སྐྱེས་ཡོད་པ་དང་། ཐེག་པའི་ཆ་་་
ཤས་སུ་གྱུར་བའི་སྦྲུལ་གསར་སྐྱེས་ཡོད་པ་དང་། ཚ་རེག་གི་ཆ་ཤས་སུ་གྱུར་བའི་གྲང་རེག་
ཡོད་པ་སོགས་ཆོས་ཅན་ཇི་སྙེད་པའི་རྣམ་དབྱེ་བྱེད་པའི་ཚེ། ཤེས་བྱ་ཐམས་ཅད་ཕན་ཚུན་
འདྲེས་ནས་ཁྲ་བོ་ལེབ་གཅིག་སོང་འདུག་པ་འདིས། ཆོས་ཐམས་ཅད་ཀྱི་དབྱིངས་སུ་་་་་
483



གཅིག་པའི་དུས་སུ་བྱུང་ན་དགའ་བ་ལ་ཨ། དྲུང་བློ་བས་རྗེས་འཇུག་ལ་དབུ་མའམ་གཅིག་
བཤད་ཟེར་ནས་དངོས་འཛིན་གསར་བ་འདི་འདྲ་བ་སྙམ་བཤད་པ་མ་མཛད་ཨང་། ཞེས་
བྲིས་འདུག་པ། དེ་རྣམས་ལ་རིམ་པ་བཞིན་དུ་ལན་བཏབ་ན། ཐལ་འགྱུར་དང་པོའི་རྟགས་
ངེད་ཀྱིས་ཁས་བླངས་པ་མེད་ཅིང་། ཁྱོད་རང་གིས་ཀྱང་མི་འགྲུབ་སྟེ། འགྲུབ་ན་མཁར་་་་་
གཞོང་ལ་སོགས་པའི་གཞི་དེར་དབང་པོ་སྐྱོན་མེད་ཀྱི་མིག་གིས་བལྟས་པའི་ཚེ་སྐྲ་ཤད་་་་
སྣང་བར་ཐལ། གཞི་དེར་སྐྲ་ཤད་གཟུགས་ཀྱི་སྐྱེ་མཆེད་ཡིན་པའི་ཕྱིར། འཁོར་གསུམ། ཐལ་
འགྱུར་གཉིས་པའི་གསལ་བ་ཚད་བསལ་དུ་བྱས་པ་ཡང་མི་འཐད་དེ། གཞི་ཁང་པ་གཅིག་
གི་ནང་དུ་ཀ་བ་བུམ་པ་སྣམ་བུ་སོགས་ཀྱིས་ཐོགས་བཅས་ཀྱི་དངོས་པོ་རྫས་ཡོད་པ་དུ་མ་་
དུས་མཉམ་དུ་ཡོད་པ་མངོན་སུམ་གྱིས་གྲུབ་པའི་ཕྱིར། མ་གྲུབ་ན། ཁྱོད་མངོན་སུམ་ལ་་་་་
བསྙོན་པར་འདུག་པས། དཔལ་ལྡན་ཟླ་བས་ཁོ་བོ་ཅག་ནི་སྨྱོན་པ་དང་ལྷན་ཅིག་རྩོད་པ་མི་
བྱའོ། །ཞེས་གསུངས་པ་ལྟར་ཡིན་ནོ། །ཐལ་འགྱུར་གསུམ་པའི་ལན་ནི། མི་འཚིག་པའི་རིག་
སྔགས་དང་ལྡན་པའི་ལུས་ཤེས་ཀྱིས་ལྕགས་གོང་དམར་འབར་བ་ལ་རེག་ཚེ་དེའི་སྟེང་དུ་་་
གྲང་རེག་གཅིག་གསར་དུ་སྐྱེས་པར་ཐལ། དེའི་ཚེ་མི་འཚིག་པའི་རིག་སྔགས་དང་ལྡན་་་་་
པའི་ལུས་ཤེས་མངོན་སུམ་གྱིས་གཞལ་བྱར་གྱུར་བའི་རེག་བྱ་ཡོད་པ་གང་ཞིག དེའི་གཞལ་
བྱར་གྱུར་བའི་ཚ་རེག་མེད་པའི་ཕྱིར། དང་པོ་དེར་ཐལ། དེའི་ལུས་ཤེས་ཚད་མ་ཡོད་པའི་
ཕྱིར། ཕྱི་མ་དེར་ཐལ། དེ་ལ་ལྕགས་གོང་དམར་འབར་བའི་རེག་བྱ་ཚ་རེག་ཏུ་མི་སྣང་བའི་
ཕྱིར། རྟགས་ཁས། ཐལ་འགྱུར་བཞི་པོ་ལ་འདོད་ལན་ཐེབས་ཏེ། རབ་རིབ་དང་ལྡན་པའི་་
སྐྱེས་བུའི་མིག་ཤེས་ཚད་མ་ཡིན་པས་ཕྱིར་ཏེ། དེའི་གཞལ་བྱར་གྱུར་བའི་གཟུགས་ཡོད་་་་
པའི་ཕྱིར་ཏེ། དེའི་རྒྱུད་ཀྱི་མིག་ཤེས་ཡིན་ན་སྐྲ་ཤད་འཛག་པར་སྣང་བའི་མིག་ཤེས་ཡིན་་་་
པས་མ་ཁྱབ་པའི་ཕྱིར། རྟགས་སླ། ཡང་། རབ་རིབ་དང་ལྡན་པའི་སྐྱེས་བུའི་མིག་ཤེས་་་་
བྱེད་ན་ནི་ཁྱབ་པ་མ་འགྲུབ་སྟེ། སློབ་དཔོན་གྱིས་དེ་གཉིས་མཚུངས་པར་གསུངས་པ་ནི།
རང་ལ་སྣང་བ་སྣང་བ་ལྟར་དུ་མ་གྲུབ་པའི་ཤེས་པར་མཚུངས་པར་གསུངས་ཀྱི། ཚད་མ་་་
ཡིན་མིན་སློབ་དཔོན་གྱིས་མཚུངས་པར་མ་གསུངས་པའི་ཕྱིར། དེའི་འོག་གི་ཐལ་འགྱུར་ནི།
484



དགེ་སྦྱོང་རྩ་ཁྱབ་ཡིན་པས་ཁྱབ་པ་མ་གྲུབ་སྟེ། ཆུ་ཀླུང་གི་ཆ་ཤས་སུ་གྱུར་བའི་རེག་བྱ་དང་།
མེའི་རེག་བྱའི་གཞི་མཐུན་ཡོད་པའི་ཕྱིར། ཆུ་ཀླུང་མེ་མ་མུར་དུ་སྣང་བའི་ལས་བསགས་་་
པའི་དམྱལ་བའི་ལུས་ཤེས་ལ་ཆུ་ཀླུང་མེ་མ་མུར་དུ་སྣང་བའི་ཚེ། ཆུ་ཀླུང་དེའི་སྟེང་དུ་མེ་མ་
མུར་གཅིག་དངོས་ལ་གྲུབ་པའི་ཕྱིར། ཚ་དམྱལ་གྱི་སྡུག་བསྔལ་དངོས་གནས་ལ་གྲུབ་པའི་་
ཕྱིར། གཞན་ཡང། མེའི་རེག་བྱ་དང་། གྲང་རེག་གི་གཞི་མཐུན་ཡོད་པར་ཐལ། ཉི་མའི་རེག་
བྱ་དང་གྲང་རེག་གི་གཞི་མཐུན་ཡོད་པ་གང་ཞིག ཟླ་བའི་རེག་བྱ་དང་ཚ་རེག་གི་གཞི་་་་
མཐུན་ཡོད་པའི་ཕྱིར། དགུན་དུས་སུ་ཉི་མའི་རེག་བྱ་གྲང་བར་སྣང་ཞིང་། སོ་ཀའི་དུས་སུ་
ཟླ་བའི་རེག་བྱ་ཚ་བར་སྣང་བའི་ཡི་དྭགས་ཀྱི་ལུས་ཤེས་དེ་དགུན་དུས་སུ་ཉི་མའི་རེག་བྱ་་
དང་ཕྲད་པ་ན། དེའི་ལུས་ཤེས་ལ་སྣང་བའི་ཉི་མའི་རེག་བྱ་དེ་ཉིད་གྲང་རེག་དང་། དེ་དང་
སོ་ཀའི་དུས་སུ་ཟླ་བའི་རེག་བྱ་ཕྲད་པའི་ཚེ། དེ་ལ་སྣང་བའི་ཟླ་བའི་རེག་བྱ་དེ་ཉིད་ཚ་རེག་
ཡིན་པའི་ཕྱིར། ལུས་ཤེས་དེ་ལ་དེ་ལྟར་དུ་སྣང་བ་གང་ཞིག ལུས་ཤེས་ཚད་མ་ཡིན་པའི་ཕྱིར།
དང་པོ་གྲུབ་སྟེ། བཤེས་སྤྲིངས་ལས། ཡི་དྭགས་རྣམས་ལ་སོ་ཀའི་དུས་སུ་ནི། ཞེས་སོགས་་་
གསུངས་པའི་ཕྱིར། དེའི་འོག་མའི་ཐལ་འགྱུར་གྱི་རྟགས་གསལ་གཉིས་ཀ་ཁས་བླངས་པ་་་
མེད་དེ། ནམ་མཁའ་མཐའ་ཡས་སྐྱེ་མཆེད་ལ་སྙོམས་པར་ཞུགས་པའི་ལྷ་རྣམས་ཀྱི་གཟུགས་
ཀྱི་འདུ་ཤེས་རྣམ་པར་བཤིག་པས་ཆུ་ཀླུང་མ་མཐོང་བ་ལ་ནམ་མཁའ་ཞེས་དགེ་བསྙེན་་་་
བཙུན་པའི་འགྲེལ་པར་བཤད་ཀྱི། ཊཱིཀ་ཆེན་ལས། ཆུ་ཀླུང་གི་ཆ་ཤས་སུ་གྱུར་བའི་ནམ་་་་
མཁའ་ཡོད་ཅེས་གང་དུ་ཡང་མ་གསུངས་པའི་ཕྱིར། ཁྱོད་ཀྱིས་རྟགས་གསལ་དྲུང་ཙོང་པས་
ཁས་བླངས་སོ་ཞེས་སྨྲ་བ་ནི་ཁྱོད་རང་བློ་གྲོས་རྩིང་ཞིང་གཟུ་བོར་མི་གནས་པར་སྟོན་པའོ།།
དེའི་འོག་མའི་ཐལ་འགྱུར་གྱི་རྟགས་གསལ་ཡང་། ཐལ་འགྱུར་གོང་མ་དང་མཚུངས་པར་་
ཁས་ལེན་པ་ཡིན་ཏེ། དུང་དཀར་སེར་འཛིན་གྱི་དབང་ཤེས་རྟོག་མེད་ལོག་ཤེས་ཡིན་པས།
དེའི་གཞལ་བྱར་གྱུར་བའི་དཀར་པོ་དང་སེར་པོ་གང་ཡང་ཁས་མི་ལེན་པའི་ཕྱིར། དེའི་་་
འོག་མའི་ཐལ་འགྱུར་གྱི་རྟགས་གསལ་ཡང་ཁས་མ་བླངས་ཏེ། མུ་སྟེགས་ཀྱི་སྟོན་པ་རྫོགས་
བྱེད་ཀྱི་མིག་ཤེས་ལ་སྐུ་གཟུགས་མི་མཛེས་པར་མི་སྣང་བའི་ཕྱིར་ཏེ། དེ་ལ་སྟོན་པའི་སྐུ་་་
485



གཟུགས་སྣང་ན་དེ་ལ་སྟོན་པའི་སྐུ་གཟུགས་མཛེས་པར་སྣང་དགོས་པའི་ཕྱིར། དེར་ཐལ།
མདོ་ལས། མཐོང་ན་མི་མཐུན་པ་མེད་པ་ཞེས་གསུངས་པའི་ཕྱིར། དེས་ན་ཁྱོད་ཀྱིས་བཤད་
མ་ཐག་པའི་ཐལ་འགྱུར་གཉིས་པོ་དེའི་རྟགས་གསལ་དྲུང་ཙོང་པས་ཁས་བླངས་སོ་ཞེས་སྨྲ་
བ་ནི། ཁྱེད་ཀུན་སློང་ངན་པས་རྒྱུད་གང་ཞིང་ཧམ་པ་ཆེན་པོར་ཀུན་ལ་གྲགས་མོད་ཀྱང་།
ཁྱེད་རང་གི་ཚིག་དེས་ཀྱང་དེ་ལྟར་སྟོན་པར་བྱེད་པ་ཡིན་ནོ། །དེའི་འོག་མའི་ཐལ་འགྱུར་་
ལ་ཁྱབ་པ་མེད་དེ། དེའི་རྟགས་གསལ་གཉིས་མི་མཚུངས་པའི་ཕྱིར། མཚུངས་ན། སྒྱུ་མའི་་
སྔགས་རྫས་ཀྱི་འཇིམ་དུམ་རྟ་གླང་དུ་སྲིད་པར་ཐལ། ཡི་དྭགས་ཀྱི་ལས་ངན་ལ་བརྟེན་ནས་
ཆུ་ཀླུང་རྣག་ཁྲག་ཏུ་སོང་བ་སྲིད་པའི་ཕྱིར་ཏེ། ཡི་དྭགས་ཀྱི་ལས་ངན་ལ་བརྟེན་ནས་ཟླ་་་
བའི་རེག་བྱ་ཚ་བར་སོང་བ་སྲིད་པའི་ཕྱིར། རྟགས་གོང་དུ་བསྒྲུབས་ཟིན། དེའི་འོག་མའི་་
ཐལ་འགྱུར་དེའི་རྟགས་ངེད་ཀྱིས་ཁས་བླངས་པ་མེད་དེ། ལས་ཅན་གྱི་ལྷའི་མིག་ཤེས་ཆུ་་་་
ཀླུང་དང་ཕྲད་པའི་ཚེ་ཆུ་ཀླུང་གི་ཆ་ཤས་ཅིག་བདུད་རྩིར་སྐྱེས་པར་ཁས་བླངས་ཀྱང་། དེ་
ལས་གཟུགས་ཡིན་པར་ཁས་མ་བླངས་པའི་ཕྱིར། ཁྱེད་ཀྱི་དགག་པ་འདི་རྣམས་ནི། མདོ་་་
ལས། སངས་རྒྱས་བྱང་ཆུབ་ཀྱི་མཐུ་བསམ་གྱིས་མི་ཁྱབ། རྣལ་འབྱོར་པའི་ཏིང་ངེ་འཛིན་གྱི་
ནུས་པ་བསམ་གྱིས་མི་ཁྱབ། སྔགས་དང་སྨན་གྱི་ནུས་པ་བསམ་གྱིས་མི་ཁྱབ། སེམས་ཅན་་་
རྣམས་ཀྱི་ལས་ཀྱི་རྣམ་པར་སྨིན་པ་བསམ་གྱིས་མི་ཁྱབ་པར་གསུངས་པའི་དོན་བློ་ཡུལ་དུ་
མ་ཤོང་བར་དེ་རྣམས་ཚུལ་བཞིན་དུ་ཁོང་དུ་ཆུད་པའི་སྐྱེས་བུ་དམ་པ་རྣམས་ཀྱིས་མཛད་
པའི་དོན་ཕྱིན་ཅི་མ་ལོག་པར་བཤད་པ་དགག་པ་ལྟར་སྣང་འབའ་ཞིག་བྱས་ཤིང་རྗེས་་་་
འབྲང་རྣམས་ཀྱང་དོན་མིན་པ་ཆེན་པོ་ལ་སྦྱོར་བ་སྣང་སྟེ། སངས་རྒྱས་བྱང་སེམས་དེ་་་་་
རྣམས་ཀྱི་ཏིང་ངེ་འཛིན་གྱི་མཐུས་རང་གི་མདུན་དུ་སྣོད་ཆུང་ངུ་ཞིག་གི་ནང་དུ་ཡང་སྣོད་
བཅུད་ཀྱི་ལོངས་སྤྱོད་མཆོད་པའི་བྱེ་བྲག་དཔག་ཏུ་མེད་པ་སྤྲུལ་པའི་ཚེ། ཏིང་ངེ་འཛིན་དེ་
དག་འཕྲལ་གྱི་འཁྲུལ་རྒྱུས་མ་བསླད་པས་སྣང་བ་དེ་དག་ཐ་སྙད་དུ་ཚད་མས་གྲུབ་པ་ཁས་
ལེན་དགོས་ཤིང་། གཞན་ཡང་། དེ་ཉིད་ལས། དག་པ་འདི་ནི་བཞེད་པ་འཇུག་པ་ཡིན། །
རྡུལ་གཅིག་ཡུལ་ལ་མཁའ་གཏུགས་འཇིག་རྟེན་དང༌། །འཇིག་རྟེན་མཐའ་ཡས་ཕྱོགས་ཁྱབ་
486



རྡུལ་སྟོན་མོད། །རྡུལ་རགས་མི་འགྱུར་འཇིག་རྟེན་ཕྲ་མི་འགྱུར། །ཞེས་སངས་རྒྱས་ཀྱི་མཐུས་
རྡུལ་ཕྲ་རབ་གཅིག་གི་གོ་སར་ནམ་མཁའི་མཐས་གཏུགས་པའི་རྡུལ་གྱི་གྲངས་དང་མཉམ་
པའི་འཇིག་རྟེན་གྱི་ཁམས་མཐའ་ཡས་པ་སྟོན་ནུས་ཀྱང་རྡུལ་རགས་པ་དང༌། འཇིག་རྟེན་
གྱི་ཁམས་ཕྲ་བར་མི་འགྱུར་བར་གསུངས་པ་དང་། རྗེ་བཙུན་མི་ལས། གཡག་རུའི་ནང་དུ་
བཞུགས་ཏེ་གཡག་རུ་ཆེར་མ་སོང་རྗེ་བཙུན་ཀྱི་སྐུ་ཆུང་དུ་མ་སོང་བར་གསུངས་པ་དང་། །
མི་འཚིག་པའི་རིགས་སྔགས་དང་ལྡན་པའི་སྐྱེས་བུས་ལྕགས་གོང་དམར་འབར་བ་རེག་་་
པས་མི་འཚིག་པར་བཤད་པ་དང༌། གླིང་བཞི་པའི་འཇིག་རྟེན་གྱི་ཁམས་འདི་ཉིད་ཀྱི་རི་་་
རབ་གྲུ་བཞི་པར་མངོན་པའི་མདོ་དང་བསྟན་བཅོས་རྣམས་སུ་བཤད་པ་དང་། དུས་ཀྱི་་་་
འཁོར་ལོར་དེ་ཉིད་ཟླུམ་པོར་བཤད་པ་དང་། ཆུ་ཀླུང་གི་དངོས་པོ་གཅིག་ཉིད་ལ་འགྲོ་བ་
ལྷ་མི་ཡི་དྭགས་གསུམ་གྱི་རང་རང་གི་ལས་ཀྱི་དབང་གིས་བདུད་རྩི་དང་། ཆུ་དྭངས་ཤིང་་
བསིལ་བ་དང་། རྣག་ཁྲག་ཏུ་རིམ་པ་བཞིན་དུ་སྣང་བ་དང་། དེ་ལྟར་དུ་དོན་བྱེད་པ་རྣམས་
ཐ་སྙད་དུ་ཚད་མས་གྲུབ་པར་ཁས་མ་བླངས་ན། སངས་རྒྱས་བྱང་སེམས་རྣམས་ཀྱི་རྫུ་་་་
འཕྲུལ་ལ་ཡིད་མི་ཆེས་ཤིང་། ལས་རྒྱུ་འབྲས་ལ་ཡིད་མི་ཆེས་པ་དང་། ཆོས་སྤོང་གི་ལས་་་་
གསོག་པའི་དོན་མིན་པ་ཆེན་པོ་བསྐྱེད་ལ། དེ་ལྟར་ཁས་བླངས་ན་ཁྱོད་རང་གིས་ཕར་ལ་་
འཕངས་པའི་དགག་པ་བརྗོད་པ་རྣམས་ཁྱོད་རང་ལ་གནོད་བྱེད་ཆར་བཞིན་དུ་འབབ་་་་
པར་འགྱུར་རོ། ། ་
མདོར་ན། ལས་ཅན་གྱི་ཡི་དྭགས་ཀྱི་མིག་ཤེས་ཀྱིས་ཆུ་ཀླུང་ལ་བལྟས་པའི་ཚེ། ཆུ་
ཀླུང་གི་སྟེང་དུ་རྣག་ཁྲག་དངོས་གནས་ལ་སྐྱེས་པ་དང་། དགུན་དུས་ཀྱི་ཉི་མའི་འོད་ཟེར་་་
དང་ཡི་དྭགས་ཀྱི་ལུས་ཤེས་ཕྲད་པའི་ཚེ་གྲང་རེག་དངོས་གནས་ལ་སྐྱེས་པ་སྲིད་པར་ཐལ།
སེམས་ཅན་དམྱལ་བའི་གནས་སུ་ལས་དབང་གི་མཚོན་ཆ་མཚན་ཉིད་པ་དང༌། ལྷའི་་་་་
འཇིག་རྟེན་དུ་ལས་དབང་གིས་རིན་པོ་ཆེའི་ལྗོན་ཤིང་དངོས་གནས་ལ་སྐྱེས་པ་སྲིད་པའི་
ཕྱིར་ཏེ། རང་འགྲེལ་དུ་ལུང་དྲངས་པ་ལས། སེམས་ཅན་ལས་ཀྱི་དབང་གིས་ཕྱིར། །ནག་པོ་
དུས་སུ་བསྐྱེད་དེ་དཔེར། །སེམས་དམྱལ་མཐོ་རིས་འཇིག་རྟེན་ན། །མཚོན་དང་རིན་ཆེན་་་
ན
，



ཤིང་བཞིན་ནོ། །ཞེས་གསུངས་པའི་ཕྱིར། འདིར་སྨྲས་པ། བསོད་ནམས་དབང་གིས་བསྟན་
པའི་རི་ལ་གནས། །ཕྲག་དོག་ལོག་ལྟའི་རལ་པས་ལུས་ཁེབས་ཤིང་། །སྟག་ཚད་ང་རོ་སྒྲོག་་
པའི་སེང་གེ་ཞིག །བདུད་ཀྱི་ཕོ་ཉས་བཟུང་ནས་མཐར་འཛིན་གྱིས། །ལྕགས་སྒྲོགས་དམ་་་
པོས་ཡན་ལག་བཅིངས་གྱུར་ནས། །འདོད་དོན་ལོག་འཚོའི་སྒྲོམ་དུ་བཅུག་གྱུར་ཏེ། །ཉོན་་
མོངས་མི་གཙང་ཁྲོད་ན་གནས་བཞིན་དུ། །དམ་པའི་སྐྱེ་བོ་ཀུན་ལ་སྡང་བ་ཡི། །མཆེ་བ་་་
གཙིགས་ཤིང་ང་རོ་སྒྲོག་བྱེད་པ། །དེ་ལ་ཕན་པའི་གདམས་པ་འདི་སྐད་སྨྲ། །འཇམ་་་་་
དབྱངས་སྤྲུལ་པ་ཀུན་མཁྱེན་ཙོང་ཁ་པས། །སྟོན་པ་མཆོག་དང་ཀླུ་སྒྲུབ་ཡབ་སྲས་ཀྱི། །
དགོངས་པ་མཐར་ཐུག་དབུ་མའི་ལམ་བཟང་གིས། །འགྲོ་རྣམས་ཐར་བའི་ལམ་དུ་བཀོད་་་
པ་ལ། །ཕྲག་དོག་ལོག་ལྟས་སྐུར་པ་མ་འདེབས་པར། །རྩེ་གཅིག་གུས་པའི་གསོལ་བ་དྲག་ཏུ་
ཐོབ། །སྡུག་བསྔལ་ཀུན་ལས་སྒྲོལ་བ་ཐེ་ཚོམ་མེད། །ཅེས་གདམས་པའོ། །ཡང་། ཁྱོད་ཀྱིས།
སློབ་དཔོན་འདིས་ཀུན་གཞི་དང་། ཉོན་ཡིད་དང་། རང་རིག་སོགས་ལུང་ཚད་མས་བཤད་
ཅིང་། བདེན་པར་ཡོད་མེད་གང་གིས་ཀྱང་ཁྱད་པར་དུ་མ་བྱས་པའི་ཐ་སྙད་ཀྱི་རང་ལྡོག་
རྣམས་ནི་ཐ་སྙད་དུ་ཁས་ལེན་ཞིང་དེ་དག་དཔྱད་ནས་འགོག་པ་ནི། དོན་དམ་དབང་དུ་་་
བྱས་པར་བཞེད། ཁ་ཅིག རྩ་ཤེ་དང༌། རྩོད་ཟློག་དང་། ཚིག་གསལ་ལས། རིགས་པས་དཔྱད་
བཟོད་ཀྱི་རང་རིག་འགོག་པའི་ལུང་རྣམས་ཤེས་བྱེད་དུ་བྱས་ནས། རང་རིག་ཐ་སྙད་པ་་་
འགོག་པ་ལ་སྦྱོར་བ་ནི་ནོར་ཏེ། རྩ་ཤེ་ལས། རང་རིག་གི་དཔེར་མར་མེ་བཀོད་པ་ལ། །
དཔྱད་ནས་འགོག་པའི་ཚེ་མར་མེས་རང་གསལ་བ་བཀག་པ་བཞིན་། མུན་པ་སེལ་བ་ཡང་
བཀག་པས། ཐ་སྙད་དུ་མུན་པ་སེལ་བ་ཡང་མི་འཐད་པར་ཐལ་བའི་ཕྱིར་དང་། རྩོད་ཟློག་
ལས།. ཚད་མ་དེས་རང་གིས་གྲུབ་པ་བཀག་པའི་ཚེ། ཚད་མ་གཞན་གྱིས་འགྲུབ་པ་ཡང་་་་་་
བཀག་པས། ཐ་སྙད་དུ་ཚད་མའི་ཡུལ་ཅན་གཏན་མེད་པར་ཐལ་བའི་ཕྱིར་དང་། ཚིག་་་་
གསལ་ལས། རང་རིག་མེད་པའི་ཤེས་བྱེད་དུ་མྱོང་བའི་སེམས་མི་རྙེད་པའི་མདོ་དྲངས་་་་
པས་ཐ་སྙད་དུ་མྱོང་བྱའི་སེམས་ཉིད་ཀྱང་མེད་པར་ཐལ་བའི་ཕྱིར་རོ། །གལ་ཏེ་ལང་ཀར་
གཤེགས་པ་ལས། ཇི་ལྟར་རལ་གྲིས་རང་གི་སོ། །གཅོད་པར་མི་བྱེད་སོར་མོ་ནི། །རང་ལ་་་
488



རེག་པར་མི་བྱེད་ལྟར། །རང་གི་སེམས་ཀྱང་དེ་བཞིན་དུ། །ཞེས་པའི་ཐ་སྙད་དུ་རང་རིག་་
ཡོད་ན་ཐ་སྙད་དུ་རལ་གྲིའི་སོས་རང་གིས་རང་གཅོད་པར་འགྱུར་སྙམ་སྟེ། རིགས་པས་་་་
དཔྱད་པའི་གནས་སྐབས་ཀྱི་དཔེ་ལ་བརྟག་པ་མཐའ་བཟུང་སྟེ། གཞན་དུ་ན། ཐ་སྙད་དུ་་
ནམ་མཁའི་པདྨོ་ཡོད་པར་ཐལ། འཕགས་པ་ལྷས། རྣམ་ཤེས་དམ་པའི་དོན་ལྡན་པ། །དེ་་་་
ཡང་བསྟན་རྣམས་མི་འདོད་དེ། །གཅིག་དང་དུ་མའི་རང་བཞིན་དང་། །བྲལ་ཕྱིར་ནམ་་་་
མཁའི་པདྨོ་བཞིན། །ཞེས་གསུངས་པའི་ཕྱིར། ཞེས་བྲིས་པ་རྣམས་ལ་དགག་པ་རིམ་གྱིས་་་
བརྗོད་ན། ཀུན་གཞི་རང་མཚན་ཉོན་ཡིད་རང་རིག་རྣམས་མདོ་ལས་བཤད་དེ། དེ་རྣམས་
ཡོད་པར་སྟོན་པའི་མདོ་ཡོད་པའི་ཕྱིར། ཞེས་པ་ལས་འོས་མེད་ལ། དེ་ལྟར་ན་རྣམ་ཤེས་
བདེན་གྲུབ་དང༌། སེམས་ཅན་གྱི་རྒྱུད་ལ་མཚན་དཔེ་སྤྲས་པའི་བདེ་གཤེགས་སྙིང་པོ་་་་་
རྣམས་ཀྱང་ཐ་སྙད་དུ་ཁས་ལེན་རིགས་པར་ཐལ། དེ་དག་ལུང་ཚད་ལྡན་ལས་བཤད་པའི་
ཕྱིར། དེ་ཡོད་པར་སྟོན་པའི་མདོ་ཡོད་པའི་ཕྱིར། འཁོར་གསུམ། གཞན་ཡང་། རྩ་ཤེ་སོགས་
དབུ་མའི་གཞུང་རྣམས་ལས་རང་རིག་བཀག་པ་དེས་དོན་དམ་པར་ཡོད་པར་བཀག་པ་་་
ཡིན་གྱི། ཐ་སྙད་དུ་ཡོད་པར་བཀག་པ་མིན་པའི་ཕྱིར་ཞེས་ཟེར་བ་ཆེས་འཁྲུལ་པ་ཡིན་ཏེ།
བསྟན་བཅོས་འདི་དོན་དམ་དུ་མ་ཟད་ཐ་སྙད་དུ་ཡང་རང་རིག་བཀག་པའི་ཕྱིར་ཏེ། རང་
འགྲེལ་ཏུ། རྫས་རང་གི་མཚན་ཉིད་གྲུབ་པའི་རང་རིག་དང་དྲན་པ་བཀག་པའི་འོག་ཏུ། འོ་
ན་དེ་འཇིག་རྟེན་གྱི་ཐ་སྙད་ཀྱི་དབང་དུ་ཡིན་ན། དེ་ལྟར་ན་ཡང་རང་རིག་གི་རྒྱུ་ཅན་གྱི་ས་
དྲན་པ་མི་སྲིད་པ་ཉིད་དོ། །ཞེས་གསུངས་པའི་ཕྱིར། གཞན་ཡང་། ཁྱོད་ཀྱིས་རང་རིག་ཐ་་
སྙད་དུ་ཡོད་པར་བསྒྲུབ་པའི་གཏན་ཚིགས་གསུམ་བཀོད་པའི་དང་པོ་མི་འཐད་དེ། རང་་་
རིག་གི་དཔེར་མར་མེ་བཀོད་པ་ལ་བྱས་ནས་འགོག་པའི་ཚེ་མར་མེས་རང་གསལ་བཀག་
པ་བཞིན་དུ་མུན་པ་གསལ་བ་ཡང་བཀག་པའི་ཐ་སྙད་དུ་མུན་པ་སེལ་བ་ཡང་མི་འཐད་་་་
པར་ཐལ་བའི་ཕྱིར་ཞེས་པའི་རང་རིག་གི་དཔེར་མར་མེ་བཀོད་པ་ལ་དཔྱད་ནས་འགོག་་
པ་ཞེས་པ་རྣམས་རང་གི་རང་འདོད་འཚང་བར་སྣང་གིས། དེ་དཔེར་བཀོད་པ་ལ་དོན་་་་
དམ་དང་ཐ་སྙད་གང་ཡང་དཔྱད་པ་མ་མཛད་ལ། མར་མེས་རང་གསལ་བཀག་པ་བཞིན་
489



དུ་མུན་པ་སེལ་བ་ཡང་བཀག་ཅེས་པའི་འགོག་བྱེད་ཀྱི་རྩ་ཤེའི་གཞུང་དེས། མར་མེ་རང་་་་
དང་གཞན་གྱི་དངོས། །གལ་ཏེ་སྣང་བར་བྱེད་གྱུར་ན། །མུན་པའང་རང་དང་གཞན་གྱི་ས་
དངོས། །སྒྲིབ་པར་འགྱུར་བར་ཐེ་ཚོམ་མེད། །ཅེས་པ་འདི་ཡིན་ལ། གཞུང་འདིས་ནི་རང་་་་
རིག་ཡོད་ན་མེར་མེས་རང་གིས་རང་གསལ་བར་བྱེད་པར་འགྱུར་ལ། དེ་ལྟར་ན་མུན་པས་
ཀྱང་རང་གིས་རང་སྒྲིབ་པས་བུམ་གཟུགས་རྣམས་གསལ་བར་མཐོང་བ་ལ་གེགས་མི་བྱེད་
པར་འགྱུར་བ་གསུངས་ཀྱི། མར་མེས་མུན་པ་གསལ་བ་བཀག་པ་མེད་པའི་ཕྱིར། གཏན་་་་
ཚིགས་གཉིས་པ་དང་གསུམ་པ་ནི། བླ་བརྡོལ་སྨྲ་བར་སྣང་སྟེ། རྩོད་ཟློག་ལས། ཁྱོད་ཀྱིས་་་་
བཀོད་པ་ལྟར་མེད་པའི་ཕྱིར་དང་དཀོན་བརྩེགས་ཀྱི་མདོ་གཉིས་དྲངས་པའི་དང་པོར་་་
བསྟན་པ་འདི་ལ་རབ་ཏུ་བྱུང་དགོས་པ་དང་། རབ་ཏུ་བྱུང་ནས་འབྲས་བུ་མཆོག་ཐོབ་པར་
སྟོན་པས་གསུངས་པ་དང་། དོན་དམ་པར་འབྲས་བུ་ཐོབ་བྱར་མེད་པར་གསུངས་པའི་ཕྱིར།
དཀོན་བརྩེགས་ལོས། མར་མེས་མུན་པ་སེལ་ཡང་། མུན་པ་ལ་སེམས་མེད་པ་དང་། མར་མེ་
དང་མུན་པ་གཉིས་ཀ་རང་བཞིན་གྱིས་སྟོང་ཞིང་རློམ་སེམས་མེད་པ་བཞིན་དུ། ཟག་མེད་
ཀྱི་ཡེ་ཤེས་ལ་བརྟེན་ནས་ཉོན་མོངས་འཇོམས་ཤིང༌། གཉིས་ཀ་ཡང་དོན་དམ་པར་ནམ་་་
མཁའི་མེ་ཏོག་ལྟར་གཟུང་བྱར་མེད་ཅིང་རང་བཞིན་གྱིས་སྟོང་པར་གསུངས་ཀྱི། མདོ་དེ་
གཉིས་ལས་མྱོང་བྱའི་སེམས་མེད་པར་མ་གསུངས་པའི་ཕྱིར་ཏེ། ཚིག་གསལ་དུ་དྲངས་པའི་
མདོ་གཉིས་ནི་འདི་ལྟར། ཉེ་བར་འཁོར་གྱིས་ཞུས་པ་ལས། ཤིན་ཏུ་དགའ་བའི་བསྟན་པ་
འདི་ཉིད་ལ། །ཁྱིམ་པའི་རྟགས་སྤངས་རབ་ཏུ་བྱུང་གྱིས་ལ། །འབྲས་བུ་ཡོད་ཅིང་མཆོག་ཏུ་
འགྱུར་བྱེད་ཅེས། །མི་མཆོག་ཐུགས་རྗེ་ཅན་གྱིས་དེ་སྐད་བསྟན། །ཁྱིམ་པའི་རྟགས་སྤངས་་
རབ་ཏུ་བྱུང་གྱུར་ནས། །འབྲས་བུ་ཐམས་ཅད་ཐོབ་པར་གྱུར་ཀྱང་ནི། །ཆོས་ཀྱི་རང་བཞིན་
དག་ལ་གཞལ་བྱས་ན། །འབྲས་བུ་ཀུན་མེད་འབྲས་བུ་ཐོབ་པའང་མེད། །འོན་ཀྱང་འབྲས་
བུ་ཐོབ་པ་ཐོབ་འགྱུར་གང་། །ཀྱེ་མ་མི་མཆོག་ཐུགས་རྗེ་ཆེ་ལྡན་པའི། །རྒྱལ་བས་རིགས་པ་
བཞིན་དུ་ལེགས་བཤད་ཅེས། །དེ་དག་ངོ་མཚར་ཆེ་བ་སྐྱེ་བར་འགྱུར། །ཞེས་དང་། དཀོན་་
མཆོག་བརྩེགས་པ་ལས། དཔེར་ན་ཁྱིམ་དུ་མི་འགའ་ལ་ལ་ཡིས། །ཡུན་རིང་ལོན་ནས་མར་
490



མེ་བུས་བྱས་ནས། །དེ་ལ་མུན་པ་བདག་གནས་རིང་ལོན་གྱིས། །འདི་ནས་མི་འགྲོ་སྙམ་དུ་་
སེམས་པ་མེད། །མར་མེ་བྱུང་ན་མུན་པ་མུན་ནག་ལ། །མེད་པར་མི་འགྱུར་པ་ཡིས་ནུས་་་་
པའང་མེད། །མར་མེ་བརྟེན་ནས་མུན་པ་མེད་པར་འགྱུར། །གཉིས་ཀ་སྟོང་ལ་རློམ་སེམས་
ཅི་ཡང་མེད། །དེ་བཞིན་ཟག་མེད་འཕགས་པའི་ཡེ་ཤེས་བསྟེན། །མི་ཤེས་ཉོན་མོངས་་་་་
བསགས་པ་མེད་པར་འགྱུར། །ཡེ་ཤེས་དང་ནི་ཉོན་མོངས་རྟག་པར་ཡང་། །དེ་དག་ལས་་་་
འགའ་ཙམ་ཡང་འགྲོགས་པ་མེད། །ཡེ་ཤེས་མི་ཤེས་མ་དམིགས་མི་སེམས་ཀྱང་། །ཡེ་ཤེས་་་
བསྟེན་ནས་མི་ཤེས་མེད་པར་འགྱུར། །གཉིས་ཀ་བཟུང་མེད་ནམ་མཁའི་མེ་ཏོག་བཞིན། །དེ་
བཞིན་ཡེ་ཤེས་མི་ཤེས་གཉིས་ཀ་སྟོང་། །ཞེས་པའོ། །ཡང་ཁྱོད་ཀྱིས། ལང་གཤེགས་ལས།
རང་རིག་ནམ་མཁའི་མེ་ཏོག་བཞིན་དུ་ཐ་སྙད་དུ་ཡང་མེད་པར་གསུངས་པ་ལ་བསྙོན་པ་
གཞན་མ་བྱུང་བར། འཕགས་པ་ལྷའི་གཞུང་གོང་དུ་དྲངས་པ་དེས་དཔེར་བྱས་ནས་རྟག་་
པ་མཐའ་བཟུང་གི་དཔེ་ཡིན་ཟེར་བ་ནི། ཟེར་རྒྱུས་ཕོངས་པར་ཟད་དེ། འཕགས་པ་ལྷའི་
གཞུང་དེས་ཀྱང་། རྣམ་ཤེས་དོན་དམ་པར་ཡོད་པ་ནམ་མཁའི་མེ་ཏོག་བཞིན་དུ་གཏན་་་་་
ནས་མེད་པར་གསུངས་ཀྱི་དེ་རྟག་པ་མཐའ་བཟུང་མིན་པའི་ཕྱིར། དེས་ན་འཕགས་པ་ཀླུ་
སྒྲུབ་ཡབ་སྲས་རྣམས་དང་། སློབ་དཔོན་ཆེན་པོ་ཞི་བ་ལྷས། རང་རིག་ཐ་སྙད་དུ་ཡང་མེད་
པར་གསུངས་པ་ལ། ཁྱོད་ཀྱིས་དེ་རྣམས་ཀྱིས་རང་རིག་ཐ་སྙད་དུ་ཁས་བླངས་སོ། །ཞེས་་་་་
ཟེར་བ་ནི། དེ་རྣམས་ཀྱི་གཞུང་ལུགས་དཀྲུག་པར་བྱེད་པའི་ནོར་བ་ཆེན་པོ་ཡིན་ཏེ། རྟོག་
གེ་འབར་བ་ལས། སེམས་ཙམ་པས་རྣམ་ཤེས་ནི་གཉིས་སུ་སྣང་སྟེ། རང་སྣང་བ་དང་ཡུལ་
དུ་སྣང་བའོ། །ཡུལ་དུ་གྱུར་བའི་རྣམ་ཤེས་ནི་ཕྱི་རོལ་གྱི་ཡུལ་གྱི་རྣམ་པར་གྱུར་ནས་སྣང་་་་
བའི་རྣམ་ཤེས་ཀྱི་ཡུལ་དུ་འགྱུར་རོ་ཞེ་ན། ཞེས་པའི་ལན་དུ། ཡུལ་དུ་སྣང་ལས་གཞན་་་་་་
འབྱུང་གྱུར་བ་ཡི། །སེམས་ཉིད་དེ་ནི་ཇི་འདྲ་བ་ཞིག་སྣང་། །ཞེས་སེམས་ཙམ་པས་ཤེས་པ་
ཁ་ནང་ལྟ་ལ་གཉིས་སྣང་ལོག་པའི་ཤེས་པ་དེས་རང་རིག་ཏུ་འདོད་པ་ལ། ལེགས་ལྡན་་་་
འབྱེད་ཀྱིས་དེ་མི་འཐད་དེ། ཡུལ་དུ་སྣང་བ་ལས་གཞན་པའི་དེ་འདྲ་བའི་རང་རིག་ཚད་་་
མས་མ་མཐོང་བའི་ཕྱིར་ཞེས་རང་རིག་བཀག་པ་དང་། བདེན་གཉིས་རང་འགྲེལ་ལས།
491



རང་རིག་འགོག་པ་ན། ཤེས་པ་ནི་གཉིས་ཀྱིས་དབེན་པའི་ངོ་བོ་རིག་པར་འགྱུར་བ་ཡིན་ཏེ།
དེ་མེད་པར་འགྱུར་གྱིས་དེ་ལྟ་མིན་ན་མི་རིགས་པའི་ཕྱིར་རོ། །ཞེས་གསུངས། དེའི་དོན་ནི་
སེམས་ཙམ་པས་ཤེས་པ་གཞན་དབང་ནི་གཉིས་སྣང་གིས་དབེན་པའི་ངོ་བོ་རང་རིག་གྲུབ་
ན། གཞི་དེས་གཟུགས་འཛིན་རྫས་གཞན་དུ་མེད་པར་ཤེས་ཀྱི། མངོན་སུམ་དུ་གཞི་དེར་་་་
རང་རིག་མ་གྲུབ་ན་དེ་ཀུན་བརྟགས་ཀྱིས་སྟོང་པར་མི་འགྲུབ་ཅེས་འདོད་པ་ལ། དེ་ལྟར་
འདོད་པ་མི་རིགས་ཏེ། ཁྱོད་ལྟར་ན་གཞན་དབང་རང་རིག་གིས་བསྒྲུབ་དགོས་ན། རང་་་་
རིག་ཚད་མས་གྲུབ་པ་མི་རིགས་པའི་ཕྱིར། ཞེས་རང་རིག་བཀག་པ་དང་། ལང་གཤེགས་་
ལས། རང་གྲིའི་སོ་དེ་ཉིད་ཀྱིས་དེ་ཉིད་མི་གཅོད་པ་དང་། སོར་མོའི་རྩེ་མོ་དེ་ཉིད་ཀྱིས་དེ་
ཉིད་ལ་མི་རེག་པ་དང་། ལེགས་པར་བསླབ་པའི་ཡར་ཟོར་ཅན་གྱིས་ཀྱང་རང་གི་ཕྲག་པ་་་
ལ་ཞོན་པར་མི་ནུས་པ་དང་། མེས་རང་གི་བདག་ཉིད་མི་སྲེག་པ་དང་། མིག་གིས་རང་གི་
བདག་ཉིད་ལ་ལྟ་བ་མིན་པར་གསུངས་པའི་རིགས་པ་རྣམས་ཀྱིས་རང་རིག་བཀག་པ་ཡིན་
ཏེ། སྤྱོད་འཇུག་ལས། གལ་ཏེ་རང་རིག་ཡོད་མིན་ན། །རྣམ་ཤེས་དྲན་པ་ཇི་ལྟར་འགྱུར། །
ཞེས་རང་རིག་མེད་ན་རྣམ་ཤེས་དྲན་པའི་དྲན་ཤེས་ཀྱང་མེད་པར་འགྱུར་ཞེས་རྩོད་པའི་་
ལན་དུ། གཞན་མྱོང་བ་དང་འབྲེལ་བ་ལས། །དྲན་འགྱུར་བྱི་བའི་དུག་བཞིན་ནོ། །ཞེས་ཤེས་
པ་རང་གིས་རང་རིག་པའི་རང་རིག་མེད་ཀྱང་། འཛིན་པའི་ཤེས་པ་ལས་གཞན་གཟུང་་་་
བའི་ཡུལ་བློས་མྱོང་བ་ན། དེ་དང་འབྲེལ་བ་སྟེ་དེའི་སྟོབས་ཀྱིས་ཤེས་པ་དྲན་པའི་དྲན་ཤེས་
སྐྱེ་བ་ན་ཤེས་པ་དེ་སྤངས་ནས་སྐྱེ་བ་མིན་གྱིས། སྔར་ཡུལ་འདི་མཐོང་ངོ་ཞེས་ཡུལ་ཡུལ་་་
ཅན་གཉིས་འབྲེལ་བར་དྲན་པའི་ཕྱིར། ཞེས་ལན་མཛད་པས་རང་རིག་བཀག་པའི་ཕྱིར།
འདི་རྣམས་ཀྱིས་རང་རིག་དོན་དམ་པར་བཀག་པ་ཡིན་གྱི། ཐ་སྙད་དུ་བཀག་པ་མིན་ནོ་་་
སྙམ་པ་ནི་མི་འཐད་དེ། དེ་ལྟ་ན་ཐ་སྙད་དུ་རལ་གྲི་རང་གི་སོས་རང་གཅོད་པར་འགལ་བ་
སོགས་སུ་འགྱུར་བའི་ཕྱིར་རོ། །ཡང་ཁྱོད་ཀྱིས། འདིར་ཁ་ཅིག་གིས་སེམས་ཙམ་པའི་ལུགས་
ལ་གཟུགས་སྒྲ་སོགས་ཡོད་ཅིང་ཕྱི་དོན་མེད་པར་འདོད་པ་ནི་མིང་ཙམ་སྟེ། གཞན་དུ་ན་་་་
སློབ་དཔོན་འདིས་སེམས་ཙམ་པའི་ཕྱོགས་སྔ་མ་ལོངས་པར་འགྱུར་བའི་ཕྱིར། ཞེས་བྲིས་པ་
492



ནི། དབུ་མའི་གཞུང་ལུགས་ལོག་པར་བཟུང་བ་མ་ཟད་སེམས་ཙམ་པའི་གཞུང་ལུགས་ཀྱང་
ལོག་པར་བཤད་དོ་ཞེས་སྒྲོག་པར་བྱེད་པ་ཡིན་ཏེ། མདོ་སྡེ་དགོངས་འགྲེལ་སོགས་སེམས་་
ཙམ་པའི་མདོ་དང་། བྱམས་པ་དང་ཐོགས་མེད་སྐུ་མཆེད་ཀྱིས་སེམས་ཙམ་པའི་བསྟན་་་་
བཅོས་རྣམས་སུ་གཟུགས་སྒྲ་སོགས་ཚད་གྲུབ་ཏུ་གསལ་བར་གསུངས་ཤིང་། སེམས་ཙམ་་་
པས་ཕྱི་དོན་མི་བཞེད་པར་ཁྱོད་རང་གིས་ཀྱང་ཁས་ལེན་པའི་ཕྱིར། ཡང་ཁྱོད་ཀྱིས་ཊཱིཀ་་་
ཆེན་ལས། སློབ་དཔོན་ལེགས་ལྡན་འབྱེད་ཀྱིས་ཡིད་ཀྱི་རྣམ་པར་ཤེས་པ་བདག་ཏུ་ཞལ་་་་་
གྱིས་བཞེས་པར་གསུངས་པ་ལ། སློབ་དཔོན་དེས་བདག་ཕུང་གཅིག་ཏུ་འདོད་ཅིང་མང་་་
བཀུར་བས་ཀྱང་དེ་ལས་ལྷག་པ་ཁས་མ་བླངས་པའི་ཕྱིར་རོ། །ཞེས་བྲིས་པ་ནི། བློ་གྲོས་ཤིན་
ཏུ་རྩིང་བའི་གཏམ་ཡིན་ཏེ། ཊཱིཀ་ཆེན་དུ་སློབ་དཔོན་འདིས་ཕུང་པོ་བདག་ཏུ་འདོད་ཅེས་
མ་གསུངས་པའི་ཕྱིར་རོ། །ཡིད་ཀྱི་རྣམ་ཤེས་ཕུང་པོ་ཡིན་པ་ཁས་བླངས་སོ་སྙམ་ན། འོ་ན་་་
སློབ་དཔོན་འདིས་ཤེས་བྱ་བདག་ཏུ་ཁས་བླངས་པར་ཐལ། སློབ་དཔོན་འདིས་ང་ཙམ་་་་་
བདག་ཏུ་ཁས་བླངས་པ་གང་ཞིག ང་ཙམ་ཤེས་བྱ་ཡིན་པའི་ཕྱིར། འཁོར་གསུམ། བར་ཁྱབ་
ལ་ཁྱེད་རང་ཡང་། ལྷས་བྱིན་དང་བདག་གཅིག་ཏུ་འདོད་པར་ཐལ། ལྷས་བྱིན་བདག་ཏུ་་
འདོད་པའི་ཕྱིར། འཁོར་གསུམ། འདིའི་སྐབས་སུ་འབྲེལ་མེད་ཀྱི་དགག་པ་མང་པོ་འདུག་་་
པ་རྣམས་ནི་གོང་དུ་བཀག་ཟིན་པས་ལན་མ་བརྗོད། ཡང་ཁྱོད་ཀྱིས། བདེན་པར་ཁས་ལེན་
པ་ལ་ངོ་བོ་གཅིག་ན་ཐ་དད་གཏན་མེད་ཀྱིས་གཅིག་ཏུ་ཕུལ་ཡང་མི་ཐུབ་སྟེ། མདོ་སྡེ་པས་
བྱས་མི་རྟག་བདེན་པ་དང་གཅིག་ཏུ་ཁས་ལེན་ཀྱང་ཐ་དད་གཏན་མེད་ཀྱིས་གཅིག་ཏུ་་་་
ཕུལ་མི་ཐུབ་པ་བཞིན་ནོ། །ཞེས་བྲིས་པ་ནི། ཡུལ་གྱི་གནས་ཚུལ་དང་གྲུབ་མཐའ་སྨྲ་བའི་་་
འདོད་ཚུལ་མ་ཤེས་པའི་གཏམ་ཡིན་ཏེ། བདེན་པར་གྲུབ་པའི་ངོ་བོ་གཅིག་ཡིན་ན་གཅིག་
ཡིན་དགོས་པ་གང་ཞིག མདོ་སྡེ་པས་བྱས་མི་རྟག་བདེན་པར་གྲུབ་པའི་ངོ་བོ་གཅིག་ཏུ་་་
འདོད་ཀྱང་། གཅིག་ཏུ་མི་འདོད་པའི་ཕྱིར། འཁོར་གསུམ་ཁས་བླངས། མདོ་སྡེ་པས་དེ་ལྟར་
འདོད་པར་གཅིག་ཏུ་འཕུལ་མི་ནུས་ཞེས་པ་ཡིན་ན་ནི། ཐལ་འགྱུར་པས་དངོས་སྨྲ་བ་་་་
བཀག་ཀྱང་མི་ཁེགས་སོ་ཞེས་ཐལ་འགྱུར་བ་ལ་སྐུར་པ་བཏབ་པའོ། །ཊཱིཀ་ཆེན་དུ་ཀུན་་་་་
493



བརྟགས་ཀྱི་བདག་མེད་པར་རྟོགས་པས་ལྷན་སྐྱེས་ཀྱི་བདག་མེད་པར་མ་རྟོགས་པར་་་་་
གསུངས་པ་ལ། ཁྱོད་ཀྱིས། མཁས་པའི་མཁས་པ་དག་གིས་དེ་ལྟར་ན་མཐའ་བཞིའི་སྐྱེ་བ་
བཀག་པས་ལྷན་སྐྱེས་ཀྱི་ཡུལ་དུ་གྱུར་བའི་སྐྱེ་བ་མི་ཁེགས་པར་ཐལ། མཐའ་བཞིའི་སྐྱེ་བ་་་
ཀུན་བརྟགས་ཡིན་པའི་ཕྱིར་ཞེས་པ་ལ་ལན་མེད་དོ། །ཞེས་བྲིས་པ་ནི། ཁྱོད་རང་ཤེས་རབ་
རྩིང་བ་སྟེ། འོ་ན་ཆོས་གཅིག་ཁེགས་པས་ཅིག་ཤོས་ཁེགས་དགོས་ན། ཆོས་གཅིག་རྟོགས་་་
པས་ཅིག་ཤོས་རྟོགས་པའི་ཁྱབ་པ་གྲུབ་པར་ཐལ། ཁྱེད་ཀྱིས་དགག་པ་དེ་འཐད་པའི་ཕྱིར། །
འདོད་ན་ཤེས་བྱ་རྟོགས་ན་སྟོང་ཉིད་རྟོགས་དགོས་པར་ཐལ། ཤེས་བྱ་ཁེགས་ན་སྟོང་ཉིད་
ཁེགས་དགོས་པའི་ཕྱིར། འཁོར་གསུམ། དེས་ན་ཁྱོད་ཀྱི་དགག་པ་དེ་ནི་དཔལ་ལྡན་ཟླ་བའི་
གཞུང་འགོག་པར་བྱེད་པ་ཡིན་ཏེ། འཇུག་པ་ལས། ཀུན་བརྟགས་ཀྱི་བདག་མེད་པར་ཤེས་
པས་ལྷན་སྐྱེས་ཀྱི་བདག་འཛིན་གྱི་ཞེན་ཡུལ་སུན་འབྱིན་ནུས་པར་སྨྲ་བ་ནི་མཁས་པའི་་་་
བཞད་གད་ཀྱི་གནས་སུ་གསུངས་པ་དང་། མུ་སྟེགས་ཀྱིས་བཏགས་པའི་བདག་མེད་པར་་
ཤེས་པས་ངར་འཛིན་ལྷན་སྐྱེས་བསལ་མི་ནུས་ཤིང་། འཁོར་བ་ལས་གྲོལ་བ་ཐོབ་མི་ནུས་་་
པར་གསུངས་པའི་ཕྱིར། དཔེར་ན་རང་ཁྱིམ་གྱི་རྩིག་ཕུག་ན་སྦྲུལ་གནས་པ་མཐོང་བས་་་་
སྐྲག་པའི་མི་དེའི་འཇིགས་སྐྲག་བསལ་བའི་ཕྱིར་དུ། མི་བླུན་པོ་གཞན་ཞིག་གིས་རྩིག་ཕུག་
འདི་ན་གླང་པོ་ཆེ་གནས་པ་མེད་དོ་ཞེས་པས་འཇིགས་པ་དེ་སེལ་མི་ནུས་པ་བཞིན་དུ།
ཀུན་བརྟགས་ཀྱི་བདག་མེད་པར་རྟོགས་པས་ངར་འཛིན་ལྷན་སྐྱེས་བསལ་མི་ནུས་པར་་་་་
གསལ་བར་གསུངས་པའི་ཕྱིར་ཏེ། འདི་ཉིད་ལས་བདག་མེད་རྟོགས་ཚེ་རྟག་པའི་བདག་་་་
སྤང་ཞིང་། །འདི་ནི་ངར་འཛིན་རྟེན་དུའང་མི་འདོད་པས། །དེ་ཕྱིར་བདག་མེད་ཤེས་པས་
བདག་ལྟ་བ། །དཔྱིས་ཀྱང་འབྱིན་ཞེས་སྨྲ་བ་ཤིན་ཏུ་མཚར། །རང་ཁྱིམ་རྩིག་ཕུག་སྦྲུལ་་་་་་
གནས་མཐོང་བཞིན་དུ། །འདི་ན་གླང་ཆེན་མེད་ཅེས་དོགས་གསལ་ཏེ། །སྦྲུལ་གྱི་འཇིགས་་་
པའང་སྤོང་བར་བྱེད་པ་ནི། །ཀྱེ་མ་གཞན་གྱི་གནམ་པོར་གྱུར་ཉིད་དོ། །ཞེས་དང་། དེའི་་་་
རང་འགྲེལ་ལས། རྟག་པའི་བདག་མེད་པས་ཕུང་པོའི་ཡུལ་ཅན་གྱི་ངར་འཛིན་པ་བསལ་་
བར་མི་ནུས་ཏེ། དེའི་ཕྱིར་ངེས་པར་འདིའི་འཁོར་བ་པ་ཉིད་རྣམ་པར་མི་འགྱུར་རོ། །ཞེས་
494



གསུངས་པའི་ཕྱིར། ཡང་ཁྱེད་ཀྱིས། ཊཱིཀ་ཆེན་འགོག་པའི་ལུགས་སུ་བྱས་ནས་མཇུག་ཏུ་
རྟེན་དང་བརྟེན་པའི་ངོ་བོར་རང་བཞིན་གྱིས་གྲུབ་པ་མེད་དོ་ཞེས་འབྲུ་སྦྱར་བ་ནི་མི་་་་་
འཐད་དེ། འདིར་རྟེན་དང་བརྟེན་པ་ཐ་སྙད་དུ་ཡང་ཁས་མི་ལེན་ན་དགག་བྱ་ལ་ཁྱད་པར་
སྦྱར་བ་དོན་མེད་པའི་ཕྱིར། ཞེས་བྲིས་འདུག་པ་ནི། མདོ་བསྟན་བཅོས་རྣམས་དང་། འཇིག་
རྟེན་གྱི་ཐ་སྙད་ཀུན་དང་འགལ་བ་ཡིན་ཏེ། མཁའ་ལ་རླུང་བརྟེན་དེ་ལ་ཆུ་ཡི་ཕུང་པོ་བརྟེན།།
ཞེས་ནམ་མཁའ་རླུང་ཆུ་སའི་དཀྱིལ་འཁོར། བཞི་སྔ་མ་སྔ་མ་ལ་ཕྱི་མ་ཕྱི་མ་བརྟེན་པ་དང་།
དེ་ལ་གླིང་བཞི་པའི་འགྲོ་བ་བརྟེན་པར་གསུངས་པའི་ཕྱིར། དབུ་མའི་གཞུང་རྣམས་སུ་རྒྱུ་
དང་འབྲས་བུ་རྟེན་དང་བརྟེན་པར་གསུངས་པའི་ཕྱིར། རྩ་ཤེ་ལས། བྱེད་པོ་ལས་ལ་བརྟེན་
བྱས་ཤིང་། །ལས་དང་བྱེད་པོ་དེ་ཉིད་ལས། །བརྟེན་ནས་འབྱུང་བ་མ་རྟོགས་པར། །འགྲུབ་
པའི་རྒྱུ་ནི་མ་མཐོང་ངོ༌། །ཞེས་དང་། ཚིག་གསལ་ལས། མིག་དང་གཟུགས་ལ་བརྟེན་ནས་་
མིག་གི་རྣམ་པར་ཤེས་པ་འབྱུང་ངོ༌། །ཞེས་མིག་རྟེན་དང་། མིག་གི་རྣམ་པར་ཤེས་པ་དེ་ལ་
བརྟེན་པར་གསུངས་པའི་ཕྱིར་དང༌། འཇིག་རྟེན་གྱི་ཐ་སྙད་དུ་ཡང་། བླ་མ་ལ་བརྟེན་པ།
རྒྱལ་པོ་ལ་བརྟེན་པ། བློན་པོ་ལ་བརྟེན་པ་སོགས་རྟེན་དང་བརྟེན་པའི་རྣམ་གཞག་གྲགས་
པའི་ཕྱིར། དེ་ནས་འབྲེལ་མེད་ཀྱི་དགག་པ་རྣམ་གྲངས་གསུམ་ཙམ་འདུག་པ་ནི་གོང་ད་་་་
བཤད་པ་རྣམས་ཀྱིས་དགག་ནུས་པར་འདུག་པས་ལན་མ་བྲིས་སོ། །ཁྱོད་ཀྱིས། སྔར་བཤད་
པ་ལྟར་གྱི་ཆོས་ཀྱི་བདག་མེད་པ་རྣམ་གྲངས་དང་དུས་ཀྱི་སྒོ་ནས་ཡོངས་སུ་རྫོགས་པར་་་་་
སྒོམ་པ་མེད་པ་སྟེ། ཞེས་དང་། ཉོན་མོངས་ཀྱི་ས་བོན་གྱི་གཉེན་པོ་རྫོགས་པར་བསྒོམ་པ་་་
ཡོད་ལ། ཤེས་བྱའི་སྒྲིབ་པའི་གཉེན་པོ་རྫོགས་པར་བསྒོམ་པ་ནི་མེད་དོ། །ཞེས་བྲིས་པ་ནི།
མ་དག་ས་བདུན་གྱི་སྐབས་སུ་ཤེས་སྒྲིབ་ཀྱི་གཉེན་པོ་མེད་པར་འདོད་པ་དང་འགལ་ཏེ།
རྣམ་གྲངས་གང་དུས་ཀྱི་སྒོ་ནས་ཆོས་ཀྱི་བདག་མེད་རྒྱས་པར་བསྒོམ་པ་ཉོན་སྒྲིབ་ཙམ་་་་
སྤོང་བ་ལ་དགོས་སམ་མི་དགོས། དང་པོ་ལྟར་ན། ཉན་རང་ལ་དེ་མེད་པར་འདོད་པ་དང་
འགལ་ལོ། །ཕྱི་མ་ལྟར་ན། མ་དག་ས་བདུན་གྱི་སྐབས་སུ་དེས་ཅི་ཞིག་བྱ་ལེགས་པར་སོམས་
ཤིག ཅེས་བྲིས་པ་ནི། འབྲེལ་མེད་ཀྱི་དགག་པ་ཡིན་ཏེ། ཉོན་སྒྲིབ་ཙམ་སྤོང་བ་ལ་ཆོས་ཀྱི་་་
495



་ བདག་མེད་རིགས་པའི་རྣམ་གྲངས་མཐའ་ཡས་པའི་སྒོ་ནས་རྫོགས་པར་བསྒོམ་པ་མི་་་་་་
དགོས་པར་ཁས་བླངས་པ་ལ། མ་དག་ས་བདུན་གྱི་སྐབས་སུ་ཤེས་སྒྲིབ་སྤོང་བ་མེད་པ་དང་
ཁས་བླངས་པ་འགལ་ཏེ། དེའི་སྐབས་སུ་ཆོས་ཀྱི་བདག་མེད་རིགས་པའི་རྣམ་གྲངས་མཐའ་
ཡས་པའི་སྒོ་ནས་བསྒོམ་པ་ཡོད་པ་གང་ཞིག དེའི་སྐབས་སུ་ཤེས་སྒྲིབ་སྤོང་བ་མེད་པའི་་་་
ཕྱིར། ཞེས་ཟེར་བ་འདུག་པ། འོ་ན་ཁྱོད་རང་ལ། ཉོན་སྒྲིབ་ཙམ་སྤོང་བ་ཐེག་པ་ཆེན་པོའི་་
སེམས་བསྐྱེད་དགོས་སམ་མི་དགོས། དང་པོ་ནི་སུ་ཡང་མི་འདོད་པས་ཕྱི་མ་ཁས་ལེན་་་་་་
དགོས་ལ། དེ་ལྟར་ན་ཐེག་ཆེན་གྱི་ཚོགས་ལམ་ནས་མཐོང་ལམ་མ་ཐོབ་ཀྱི་བར་དུ་ཤེས་སྒྲིབ་
སྤོང་བ་མེད་པའི་སར་འདོད་པ་དང་འགལ་ཏེ། དེའི་སྐབས་སུ་ཐེག་ཆེན་སེམས་བསྐྱེད་་་་་
རྫོགས་པར་ཡོད་ཅིང་། དེའི་སྐབས་སུ་ཤེས་སྒྲིབ་སྤོང་བ་མེད་པའི་ཕྱིར། འཁོར་གསུམ། དེས་
ན་ཉོན་སྒྲིབ་ཙམ་སྤོང་བ་ལ་ཆོས་ཀྱི་བདག་མེད་རིགས་པའི་རྣམ་གྲངས་མཐའ་ཡས་པའི་་
སྒོ་ནས་རྫོགས་པར་བསྒོམ་མི་དགོས་ཀྱང་། མ་དག་ས་བདུན་གྱི་གནས་སྐབས་སུ་དེ་ལྟར་་་་་
བསྒོམས་པས་ཉོན་སྒྲིབ་སྤོང་ནུས་པ་ལ་འགལ་བ་ཅི་ཡོད། བསམ་མནོ་ཁྱེད་རང་ཐོངས་ཤིག
འདིར་སྨྲས་པ། ཀྱེ་མ་སྙིགས་མ་ལས་ཀྱང་ཆེས་སྙིགས་ཤིང་། །ཁྱད་པར་ལྟ་བའི་སྙིགས་མ་་་
བདོ་དུས་འདིར། །ནག་ཕྱོགས་ཡིད་བསྐྱོད་མཁས་རློམ་དུ་མ་དང་། །ཐོས་ཉུང་བླུན་སྒོམ་དུ་
མ་མགྲིན་གཅིག་ཏུ། །ཐོག་མེད་དུས་ནས་སྲིད་པར་འཆིང་བྱེད་པའི། །ལྷན་སྐྱེས་བདེ་་་་
འཛིན་ཞེན་ཡུལ་མི་འགོག་པར། །ཡིད་བྱེད་རྟོག་པ་མཐའ་དག་འགོག་པར་བྱེད། །དེ་ལྟར་
འགོག་པས་དལ་འབྱོར་རྙེད་དཀའ་དང་། །མྱུར་དུ་འཇིག་ཅིང་འཁོར་བའི་ཉེས་དམིགས་་
དང་། །བྱམས་དང་སྙིང་རྗེ་ཀུན་རྫོབ་སེམས་བསྐྱེད་སོགས། །དཔྱད་སྒོམ་ཚུལ་དུ་ངེས་པར་
བསྒོམ་དགོས་པའི། །ལམ་རྣམས་མཐའ་དག་འགོག་པར་བྱེད་པ་ཡིན། །ལྷ་མིའི་སྟོན་པ་་་་
ཐུགས་རྗེ་ཅན་ཉིད་དང་། །མཁྱེན་བརྩེའི་མངའ་བདག་མི་ཕམ་འཇམ་པའི་དབྱངས། །
འཕགས་པ་ཡབ་སྲས་ལ་སོགས་ཚད་ལྡན་གྱིས། །སྲིད་མཚོ་ལས་སྒྲོལ་ཡང་དག་ལྟ་བའི་་་་་
མཆོག །ཆོས་ཀུན་རང་བཞིན་མེད་པར་ལྟ་བ་ཉིད། །ཡིན་ཞེས་ལན་གཅིག་མིན་པར་་་་་
གསུངས་ལགས་ཀྱང་། །སྐལ་དམན་རྣམས་ཀྱིས་དེ་ཉིད་དོར་བྱས་ཏེ། །འཛིན་པ་བཀག་པའི་
496



ཧྭ་ཤང་ལྟ་བ་ལ། །འདི་ནི་སྤྲོས་བྲལ་དབུ་མའི་ལྟ་བ་ཞེས། །སྒྲོག་པར་བྱེད་ཅིང་འཕགས་པ་
ཡབ་སྲས་ཀྱི། །གཞུང་ཀུན་དཀྲུག་ཅིང་འཇམ་དབྱངས་ཙོང་ཁ་པ། །སྨོད་པར་བྱེད་པའི་ལས་
ལ་བརྩོན་པ་རྣམས། །འདྲེན་པ་རྣམས་ཀྱི་བརྩེ་བའི་ཡུལ་ཡིན་པས། །རྒྱལ་དང་དེ་སྲས་་་་་
འཕགས་པའི་ཚོགས་རྣམས་ཀྱི། །ཐུགས་རྗེའི་སྤྱན་གྱིས་གཟིགས་ནས་འདི་དག་རྣམས། །
ཐར་པའི་ལམ་ལ་འཇུག་པར་མཛད་དུ་གསོལ། །ཞེས་སེམས་བསྐྱེད་དྲུག་པའི་སྐབས་ཀྱི་་་་
ལོག་རྟོག་རྣམས་བསལ་ཟིན་ཏོ། །
ཊཱིཀ་ཆེན་དུ་ས་བརྒྱད་པར་འགོག་པ་ལས་བསླངས་ནས་རྗེས་ཐོབ་ཏུ་ཚོགས་་་་
གསོག་པ་ལ་བསྐུལ་བར་མདོ་ལས་གསུངས་པས། དེ་ཁོ་ན་ཉིད་ཀྱི་རྟོགས་པ་ཡོད་ན་དེ་་་་
གཅིག་པུ་བསྒོམ་པས་ཆོག་གི། ཚོགས་གཞན་གསོག་པ་ལ་འབད་མི་དགོས་ཟེར་བ་བབ་་་་
ཅོལ་དུ་གསུངས་པ་ལ། ཁྱོད་ཀྱིས། དེ་མི་འཐད་དེ། ས་བརྒྱད་པར་རྣམ་པར་མི་རྟོག་པའི་ཡེ་
ཤེས་ལ་མཉམ་པར་བཞག་པ་ཙམ་ལས་བསླངས་ན་དེ་ཉིད་སྐབས་དེར་འགོག་དགོས་པས།
མདོ་ཉིད་ལས། སངས་རྒྱས་ཀྱི་ཆོས་རྗེས་སུ་རྟོགས་པར་བྱ་བ་ལ་འདི་ནི་དོན་དམ་པའི་་་་
བཟོད་པ་ཡང་ཡིན། ཞེས་དང་། རིགས་ཀྱི་བུ། ལེགས་སོ་ལེགས་སོ་ཞེས་པའི་གཏང་རག་
བྱིན་པ་མི་འཐད་པར་ཐལ་བའི་ཕྱིར་རོ། །ཉན་རང་ལ་བདག་མེད་གཉིས་རྟོགས་པ་ཡོད་་་་
ཀྱང་ཆོས་ཉིད་མངོན་སུམ་དུ་རྟོགས་པའི་མི་རྟོག་ཡེ་ཤེས་ཡོད་པ་ནི་ཐེག་པ་ཆེ་ཆུང་གི་ལྟ་་
བ་ཁྱད་པར་མེད་པར་འདོད་པའི་ལུགས་སུ་སྣང་བས་སྔར་བཀག་ཟིན་ཏོ། །ཞེས་བྲིས་པ་ནི།
ཁྱེད་ལ་འདི་ལ་དགག་པ་གཅིག་བཏང་དགོས་ཟེར་བའི་ཁྲལ་བཀལ་བ་མིན་ལས་ཆེ། འོ་ན།
ཁྱོད་རང་དེ་ཁོ་ན་ཉིད་ཀྱི་རྟོགས་པ་ཡོད་ཕྱིན་ཆད་དེ་གཅིག་པུ་བསྒོམས་པས་ཆོག་གི་་་་་་
ཚོགས་གཞན་གསོག་མི་དགོས་པར་ཐལ། དེ་ལྟར་སྨྲ་བ་བལ་ཅོལ་སྨྲ་བ་ཊཱིཀ་ཆེན་དུ་བཤད་
པ་དེ་མི་འཐད་པའི་ཕྱིར། འཁོར་གསུམ། གཞན་ཡང་། ཊཱིཀ་ཆེན་གྱི་དོན་ནི། ས་བཅུ་བའི་་
མདོ་ལས་ས་བརྒྱད་པར་མི་རྟོག་ཡེ་ཤེས་ལ་དབང་སྒྱུར་ཐོབ་ནས་བསྐལ་པ་དུ་མའི་བར་དུ་
ཡང་མཉམ་པར་འཇོག་ནུས་པས་མཉམ་བཞག་དེ་ཙམ་ཞེས་དེ་ལ་མཉམ་པར་འཇོག་པ་་་
འབའ་ཞིག་མ་བྱེད་པར་རྗེས་ཐོབ་ཏུ་བསོད་ནམས་ཀྱི་ཚོགས་གསོག་པ་ལ་བསྐུལ་བར་་་་
497



གསུངས་ཞེས་བཤད་པ་ལ། ཁྱོད་ཀྱིས་དེ་མ་གོ་བར་བྱང་སེམས་ས་བརྒྱད་པ་བ་ལ་རྣམ་པར་
མི་རྟོག་པའི་ཡེ་ཤེས་ལ་མཉམ་པར་མཇོག་ཅེས་གསུངས་པར་ཊིཀ་ཆེན་དུ་བཤད་འདུག་་་
སྙམ་དུ་གོ་ནས། མདོ་ལས། རིགས་ཀྱི་བུ། ལེགས་སོ་ལེགས་སོ་ཞེས་གཏང་རག་བྱིན་པ་མི་་་
འཐད་པར་ཐལ་བའི་སྐྱོན་འཕེན་པ་ནི་ཁས་ལེན་མེད་པའི་ལྟག་ཆོད་འབའ་ཞིག་ཡིན་པའི་
ཕྱིར། གཞན་ཡང་། ཉན་རང་བདག་མེད་རྟོགས་པ་ཡོད་ཀྱང་ཆོས་ཉིད་མངོན་སུམ་དུ་་་་་
རྟོགས་པ་མེད་པར་སྨྲས་པ་ནི། མདོ་ཉིད་ཀྱིས། རིགས་ཀྱི་བུ། འདི་ནི་ཆོས་རྣམས་ཀྱི་ཆོས་་་
ཉིད་དོ། །དེ་བཞིན་གཤེགས་པ་རྣམས་བྱུང་ཡང་རུང་མ་བྱུང་ཡང་རུང་ཆོས་ཀྱི་དབྱིངས་་་
འདི་ནི་གནས་པ་ཉིད་དེ། འདི་ལྟར་ཆོས་ཐམས་ཅད་སྟོང་པ་ཉིད་དང་། ཆོས་ཐམས་ཅད་
དམིགས་པ་མེད་པའོ། །འདི་ནི་དེ་བཞིན་གཤེགས་པ་ཉི་ཚེ་རབ་ཏུ་དབྱེ་བར་བྱ་བ་མ་ཡིན་
གྱི། ཉན་ཐོས་དང་རང་སངས་རྒྱས་ཐམས་ཅད་ཀྱིས་རྣམ་པར་མི་རྟོག་པའི་ཆོས་ཉིད་འདི་
ཐོབ་བོ། །ཞེས་གསུངས་པའི་ཕྱིར། མདོ་ལས་འདི་ལྟ་བུའི་གསལ་མི་གསལ་གསུངས་ཀྱང་།
ཁྱེད་ཀྱིས་ཉན་རང་གིས་ཆོས་ཉིད་མངོན་སུམ་དུ་རྟོགས་པ་མེད་ཅེས་སྨྲས་པ་འདིས་མཚོན་
པས་ངེས་དོན་གྱི་མདོ་དང་དབུ་མའི་གཞུང་འགོག་པའི་བསྙོན་ཧམ་མང་དུ་མཛད་འདུག་
པ་འདིས། བསྟན་པ་སུན་འབྱིན་པར་འདུག་པས་མི་མཛད་འཚལ། ཡང་ཁྱོད་ཀྱིས། གཞུང་
འདིའི་དགོངས་པ་ནི་ལས་ཉོན་གྱི་དབང་གིས་འཁོར་བར་སྐྱེ་བ་ས་དང་པོ་ནས་སྤངས།
སྙིང་རྗེ་དང་སྨོན་ལམ་གྱི་དབང་གིས་སྐྱེ་བ་ནི་ས་བརྒྱད་པ་ནས་སྤངས་ཟིན་པས། ཞེས་བྲིས་
པ་ནི། མཁས་མང་ཀུན་གྱིས་བཞད་གད་བྱ་བའི་གནས་སུ་སྣང་སྟེ། ས་བརྒྱད་པ་ཡན་ཆད་
དུ་སྐྱེ་བ་མཐའ་དག་སྤངས་པར་ཐལ། ཁྱོད་ཀྱི་དམ་བཅའ་དེ་འཐད་པའི་ཕྱིར། འདོད་མི་་
ནུས་ཏེ། མཛད་པ་བཅུ་གཉིས་ཀྱི་ནང་ཚན་དུ་གྱུར་བའི་སྐྱེ་བ་མངོན་པར་སྐྱེ་བའི་མཛད་པ་
ཡོད་པའི་ཕྱིར་དང་། སྨོན་ལམ་གྱི་མཐའ་ས་བརྒྱད་པ་ཡན་ཆད་དུ་རྫོགས་པར་ཐལ། སྨོན་
ལམ་གྱི་དབང་གིས་སྐྱེ་བ་བླངས་ནས་འགྲོ་བའི་དོན་བྱེད་པ་ས་བརྒྱད་པ་ནས་སྤངས་པའི་
ཕྱིར། འདོད་མི་ནུས་ཏེ། བཟང་པོ་སྤྱོད་པའི་མདོ་ལས་ནམ་མཁའི་མཐར་ཐུག་གྱུར་བ་ཇི་་
ཙམ་པ། །སེམས་ཅན་མ་ལུས་མཐའ་ཡང་དེ་བཞིན་ཏེ། །ཇི་ཙམ་ལས་དང་ཉོན་མོངས་་་་
498



མཐར་གྱུར་པ། །བདག་གི་སྨོན་ལམ་མཐའ་ཡང་དེ་ཙམ་མོ། །ཞེས་གསུངས་པའི་ཕྱིར་དང་།
མདོ་སྡེ། འདུལ་བ་ལུང་། བྱང་ཆུབ་སེམས་དཔའི་སྤྱོད་པ་སྟོན་པའི་བསྟན་བཅོས་རྣམས་ན།
དག་ས་ལ་བྱང་ཆུབ་སེམས་དཔའ་དང་། དེ་བཞིན་གཤེགས་པ་རྣམས་ཀྱི་སྔོན་སྨོན་ལམ་་་
བཏབ་པའི་དབང་གིས་གདུལ་བྱ་རང་རང་གི་སྐལ་བ་དང་འཚམ་པའི་སྐྱེ་བ་བླངས་ནས་་
འགྲོ་དོན་མཛད་པ་མཐའ་ཡས་པ་གསུངས་པའི་ཕྱིར། དཔེར་ན། མངོན་རྟོགས་རྒྱན་ལས།
རིགས་དང་རུས་དང་ཆོ་འབྲང་དང་། །འཁོར་དང་སྐྱེ་བ་དག་དང་ནི། །ངེས་འབྱུང་བྱང་་་་
ཆུབ་ཤིང་རྣམས་དང༌། །ཡོན་ཏན་ཕུན་སུམ་ཚོགས་པ་ཡིན། །ཞེས་ས་དགུའི་ཡོངས་སྦྱོང་དུ་
གསུངས་ཤིང་། དེའི་སྐྱེ་བ་ཞེས་པའི་ཚིག་དོན་འཆད་པ་ན། འགྲེལ་བ་དོན་གསལ་ལས།
བརྒྱ་བྱིན་ལ་སོགས་པར་སྐྱེ་བ་དག་ཞེས་གསུངས་པ་བཞིན་ནོ། །ཡང་ཁྱོད་ཀྱིས། འབྲས་བུ་
སངས་རྒྱས་ཀྱི་སའི་རྣམ་གཞག་ལ། སངས་རྒྱས་ལ་ཡེ་ཤེས་མེད་པའི་ཕྱོགས་དགག གཉིས་
སྣང་ཡོད་པའི་ཕྱོགས་དགག རང་ལུགས་འཐད་ལྡན་བཞག ཐུན་མོང་མིན་པའི་སྐུའི་རྣམ་
གཞག་བཤད་པའོ། །ཞེས་པའི་ས་བཅད་བཞི་བྱས་ནས། གཉིས་པ་ནི། ཕྱིས་ཀྱི་དབུ་མ་པར་
རློམ་པ་ཁ་ཅིག འདི་ལ་སངས་རྒྱས་མ་ཐོབ་བར་དུ་བློ་གཅིག་གིས་སྐད་ཅིག་མ་གཅིག་ལ་་་
ཆོས་ཅན་སོ་སོར་སྣང་བ་དང་ཆོས་ཉིད་གཉིས་ཀ་དངོས་སུ་མཁྱེན་པ་མི་འོང་བས་དེ་་་་་
གཉིས་མཁྱེན་པ་རེས་འཇོག་ཏུ་འོང་ངོ་། །བདེན་འཛིན་གྱི་བག་ཆགས་མ་ལུས་པར་ཟད་དེ།
སངས་རྒྱས་པ་ནས་དུས་རྟག་ཏུ་དོན་དམ་བདེན་པ་མངོན་སུམ་དུ་མཉམ་གཞག་ལ་་་་་་
བཞུགས་པས། དེ་ལས་བཞེངས་པའི་མཉམ་རྗེས་རེས་འཇོག་མེད་པའི་ཕྱིར་དང་། བདེན་་
གཉིས་རང་འགྲེལ་ལས། མཁྱེན་པའི་སྐད་ཅིག་གཅིག་གིས་ནི། །ཤེས་བྱའི་དཀྱིལ་འཁོར་་་་་
ཀུན་ཁྱབ་ཅན། །ཞེས་གསུངས་པ་ལྟར་ཡིན་པས་མཉམ་གཞག་ཡེ་ཤེས་དེ་ལས་ངོ་བོ་ཐ་དད་
པའི་ཇི་སྙེད་པ་མཁྱེན་པའི་རྗེས་ཐོབ་ཡེ་ཤེས་མེད་པའི་ཕྱིར་ན་ཡེ་ཤེས་གཅིག་གིས་བདེན་
པ་གཉིས་ཀྱི་ཤེས་བྱ་ཐམས་ཅད་མཁྱེན་པར་འདོད་དགོས་སོ། །གང་གི་ཚེ་ཆོས་ཉིད་ལ་་་་་
བལྟོས་ཏེ་ཇི་ལྟ་བ་མཁྱེན་པའི་ཡེ་ཤེས་སུ་སོང་བ་དེའི་ཚེ་བློ་དེའི་ངོར་གཉིས་སུ་སྣང་བ་་་་
ཐམས་ཅད་ཉེ་བར་ཞི་བས་ཡེ་ཤེས་དེས་ཆུ་ལ་ཆུ་བཞག་པ་བཞིན་དུ་རོ་གཅིག་ཏུ་ཞུགས་པ་
499



ཡིན་ལ། གང་གི་ཚེ་ཆོས་ཅན་ལ་བལྟོས་ཏེ་ཇི་སྙེད་པ་མཁྱེན་པར་སོང་བ་དེའི་ཚེ་ཡུལ་ཡུལ་
ཅན་སོ་སོར་སྣང་བའི་གཉིས་སྣང་ཡོད་ཀྱང་གཉིས་སྣང་འཁྲུལ་པའི་བག་ཆགས་དྲུང་ཕྱུང་
བས་སྣང་ཡུལ་མ་འཁྲུལ་བའི་གཉིས་སྣང་ཡིན་གྱི་འཁྲུལ་པའི་གཉིས་སྣང་མ་ཡིན་ཏེ། འདི་
མ་འཁྲུལ་པའི་ཚུལ་གཞན་དུ་ལེགས་པར་བཤད་ཟིན་ཏོ། །
སངས་རྒྱས་ཀྱི་སར་མཉམ་རྗེས་གཉིས་ཀ་ཡོད་པ་ནི། རྒྱུད་བླ་མ་ལས། ཤེས་རབ་
ཡེ་ཤེས་རྣམ་གྲོལ་རྣམས། །ཞེས་སོགས་ཀྱིས་བསྟན་ལ། རྗེས་ཐོབ་པ་ཞེས་པའི་དོན་ཡང་་་་་
མཉམ་གཞག་ལས་ལངས་པའི་རྗེས་ཞེས་དུས་སྔ་ཕྱིའི་རྗེས་མིན་གྱི་མཉམ་གཞག་དེའི་་་་་་
སྟོབས་ཀྱིས་ཐོབ་པའི་བྱུང་བའི་དོན་ནོ། །དེས་ན་ཆོས་ཅན་ལ་བལྟོས་ཏེ་ཇི་ལྟ་བ་མཁྱེན་པ་
མིན་ལ། ཆོས་ཉིད་ལ་བལྟོས་ཏེ་ཇི་སྙེད་པ་མཁྱེན་པ་ཡིན་ནོ། །དོན་འདི་ལེགས་པར་ཤེས་ན་
བདེན་གཉིས་ལས། རྟག་པའི་ངོ་བོ་དབེན་པ་ཡིས། །ཅི་ལྟར་སྣང་བ་འདི་ཁོ་ན། །བརྟེན་ཏེ་
སྐྱེས་པ་ཐམས་ཅད་ནི། །ཐམས་ཅད་མཁྱེན་པའི་མངོན་སུམ་གཟིགས། །ཞེས་སོགས་ཀྱི་དོན་
ཇི་ལྟ་བ་བཞིན་དུ་རྟོགས་པར་འགྱུར་རོ། །ཞེས་བྲིས་སོ། །ཞེས་ཊཱིཀ་ཆེན་གྱི་ལུགས་བརྗོད་་་
ནས། དེ་འགོག་པ་ན། དེ་ལ་སངས་རྒྱས་ཀྱི་སར་མཉམ་རྗེས་རེས་འཇོག་མེད་པ་དང༌། ཡེ་
ཤེས་གཅིག་གིས་ཤེས་བྱ་མ་ལུས་པ་ཅིག་ཅར་དུ་མཁྱེན་པ་དོན་ལ་འཐད་ཀྱང་ཁྱེད་རང་ལ་
འགལ་ཏེ། ཆོས་ཉིད་ལ་བལྟོས་ཏེ་ཇི་ལྟ་བ་མཁྱེན་པའི་བློ་དེ་ཉིད་ཆོས་ཅན་ལ་བལྟོས་ཏེ་ཇི་
སྙེད་མཁྱེན་པའི་ཡེ་ཤེས་སུ་སོང་ངམ་མ་སོང་། སོང་ན་དེའི་ཚེ་གཉིས་སྣང་ཡོད་པར་འགྱུར་
ཏེ། ཆོས་ཅན་ལ་བལྟོས་ཏེ་ཇི་སྙེད་པ་མཁྱེན་པར་སོང་བའི་བློ་ཡིན་པའི་ཕྱིར། ཁྱབ་པ་ཁས།
མ་སོང་ན། དེའི་ཚེ་བློ་དེ་ལས་གཞན་པ་ཞིག་ཆོས་ཅན་ལ་བལྟོས་ཏེ་ཇི་སྙེད་པ་མཁྱེན་པར་
སོང་བ་ཡིན་ནམ་དེའི་རྗེས་སུ་བྱུང་བའི་བློ་ཞིག་དེར་སོང་བ་ཡིན། དང་པོ་ལྟར་ན་བློ་་་་་
གཅིག་གིས་ཆོས་ཅན་དང་ཆོས་ཉིད་ཅིག་ཅར་དུ་མཁྱེན་པར་འདོད་པ་དང་འགལ་ལ། ཕྱི་
མ་ལྟར་ན་མཉམ་རྗེས་རེས་འཇོག་མེད་པ་དང་འགལ་ལོ། །ཇི་སྙེད་པ་མཁྱེན་པའི་ཡེ་ཤེས་་
གཉིས་སྣང་ཡོད་པ་ཡང་མི་འཐད་དེ། དེས་གཉིས་སྣང་གི་བག་ཆགས་མ་ལུས་སྤངས་པའི་
ཕྱིར། མ་ཁྱབ་ན། གཉིས་སྣང་འཁྲུལ་པའི་བག་ཆགས་མ་ལུས་པར་སྤངས་ན་གཉིས་སྣང་་་
500



འཁྲུལ་བ་མེད་པས་ཁྱབ་པར་འདོད་པ་ཅི་ཞིག བློ་གཅིག་ཉིད་ཇི་ལྟ་བ་ལ་བལྟོས་ནས་་་་་
གཉིས་སྣང་ནུབ་པ་དང་། ཇི་སྙེད་པ་ལ་བལྟོས་ནས་གཉིས་སྣང་དང་བཅས་པའི་དོན་གང་
ཡིན། གང་ཡང་རུང་བ་ཞིག་སྒྲུབས་ཤིག ཕྱི་མ་གྲུབ་སྟེ། ཇི་སྙེད་པ་ཡུལ་དུ་སྣང་ཞིང་ཡུལ་་་
ཅན་དུ་མི་སྣང་། ཡེ་ཤེས་ཡུལ་ཅན་དུ་སྣང་ཞིང་ཡུལ་དུ་མི་སྣང་བའི་ཕྱིར་ཞེ་ན། སྔ་མ་ལ་་་
ཡང་ཅིའི་ཕྱིར་མི་མཚུངས། གལ་ཏེ་མཚུངས་ཏེ། ཇི་ལྟར་རྟོགས་པའི་ཚེ་བློ་དེ་ཉིད་ཆུ་ལ་ཆུ་
བཞག་པ་བཞིན་དུ་ཆོས་ཉིད་དང་རོ་གཅིག་ཏུ་ཞུགས་པའི་ཕྱིར། ཞེ་ན། ཇི་སྙེད་པ་རྟོགས་
པའི་ཚེ་གཉིས་སྣང་ནུབ་པར་ཁས་ལེན་དགོས་ཏེ། དེའི་ཚེ་ཡེ་ཤེས་དེ་ཉིད་ཆུ་ལ་ཆུ་བཞག་་་
པ་བཞིན་དུ་ཇི་སྙེད་པ་དང་རོ་གཅིག་ཏུ་ཞུགས་པའི་ཕྱིར། མ་གྲུབ་ན། སངས་རྒྱས་ཀྱི་ཡེ་་་
ཤེས་ཆོས་ཅན། ཁྱོད་ལ་ཇི་ལྟ་བ་དང་ཇི་སྙེད་པ་ངོ་བོ་ཐ་དད་དུ་སྣང་བར་ཐལ། ཁྱོད་ཇི་ལྟ་
བ་རང་དང་ངོ་བོ་གཅིག་ཏུ་སྣང་། ཇི་སྙེད་པ་རང་ལས་ངོ་བོ་གཞན་དུ་སྣང་བའི་ཕྱིར། །
རྟགས་གསལ་གར་སོང་ཨེ་རིག ཁྱབ་པ་ངེད་ཅག་གིས་བྱེད་ལགས་སོ། །གཞན་ཡང་། ཉོན་་
ཅིག སངས་རྒྱས་ཀྱི་ཡེ་ཤེས་ཆོས་ཅན། ཁྱེད་ལ་དུས་ཅིག་ཅར་དུ་ཆོས་ཅན་ཇི་སྙེད་པ་སྐྱེ་་་
འགག་དང་བཅས་པ་དང༌། སྐྱེ་འགག་མེད་པ་གཉིས་ཀ་དངོས་སུ་སྣང་བར་ཐལ། ཁྱོད་ལ་
དུས་ཅིག་ཅར་དུ་ཇི་སྙེད་པ་གཉིས་སྣང་དང་བཅས་པའི་ཚུལ་གྱིས་སྣང་། དེའི་ཆོས་ཉིད་ཇི་
ལྟ་བ་ལ་གཉིས་སྣང་ནུབ་པའི་ཚུལ་གྱིས་ཀྱང་སྣང་བའི་ཕྱིར། འདི་གཉིས་སོ་སོར་ཕྲལ་བའི་
ཁྱབ་པ་གཞུང་ལུགས་དེའི་དགོངས་པ་ཡིན་མིན་ལེགས་པར་སོམས། ཁྱོད་ཀྱི་དེ་ལ་ནི་ཆོས་
ཅན་ཇི་སྙེད་པ་སྣང་ཙམ་གྱིས་ཀྱང་སྐྱེ་འགག་དང་བཅས་པར་སྣང་བར་ཁས་ལེན་དགོས་ཏེ།
བདེན་གཉིས་ཀྱི་ལུང་དེ་སྐབས་འདིར་ཚད་ལྡན་དུ་ཁས་བླངས་པའི་ཕྱིར་རོ། །ཆོས་ཉིད་་་་
གཉིས་སྣང་ནུབ་པའི་ཚུལ་གྱིས་སྐྱེ་འགག་མེད་པར་སྣང་བས་མ་ཁྱབ་ན། རིགས་པ་དྲུག་ཅུ་
པར། གང་གིས་སྐྱེ་བ་རྣམ་བཏགས་པ། །རྣམ་པར་མི་མཁས་དེ་ཡིས་ནི། །རྐྱེན་ལས་བྱུང་་་་
བའི་དོན་མ་མཐོང་། །ཞེས་པའི་དོན་ཇི་ལྟར་འཆད། ཅེས་བྲིས་པ་རྣམས་ལ་ལན་རིམ་་་་་
བཞིན་བཏབ་ན། ཁྱོད་ཀྱིས། ཆོས་ཉིད་ལ་བལྟོས་ཏེ་ཇི་ལྟ་བ་མཁྱེན་པའི་ཡེ་ཤེས་སུ་སོང་་་་
བའི་བློ་དེ་ཉིད་ཆོས་ཅན་ལ་བལྟོས་ཏེ་ཇི་སྙེད་པ་མཁྱེན་པའི་ཡེ་ཤེས་སུ་སོང་ངམ་མ་སོང་།
501



སོང་ན་དེའི་ཚེ་གཉིས་སྣང་ཡོད་པར་འགྱུར་ཏེ། ཆོས་ཅན་ལ་བལྟོས་ཏེ་ཇི་སྙེད་པ་མཁྱེན་་་་
པའི་ཡེ་ཤེས་སུ་སོང་བའི་བློ་ཡིན་པའི་ཕྱིར། ཞེས་པའི་དགག་པ་ཡང་གཏི་ཐུག་གི་དགག་་་
པར་སྣང་སྟེ། སངས་རྒྱས་ཀྱི་ཡེ་ཤེས་གཅིག་ཉིད་ཆོས་ཉིད་ལ་བལྟོས་ནས་གཉིས་སྣང་ནུབ་
པའི་ཡེ་ཤེས་ཡིན་ཀྱང་། ཆོས་ཅན་ལ་བལྟོས་ནས་གཉིས་སྣང་ཡོད་པར་ཁས་བླངས་པ་ལ།
དེ་ལ་གཉིས་སྣང་ཡོད་པར་ཐལ། ཞེས་ཚད་གསལ་དུ་འཕངས་པའི་ཕྱིར། ཇི་སྙེད་པ་མཁྱེན་
པའི་ཡེ་ཤེས་ལ་གཉིས་སྣང་ཡོད་པ་ཡང་མི་འཐད་དེ། དེས་གཉིས་སྣང་གི་བག་ཆགས་མ་་་
ལུས་པར་སྤངས་པའི་ཕྱིར། མ་ཁྱབ་སྟེ། གཉིས་སྣང་འཁྲུལ་བའི་བག་ཆགས་མ་ལུས་པར་་་་
སྤངས་ན་གཉིས་སྣང་འཁྲུལ་པ་མེད་པས་ཁྱབ་པར་འདོད་པ་ཅི་ཞིག ཅེས་བྲིས་འདུག་པ།
འོ་ན་སངས་རྒྱས་འཕགས་པའི་རྒྱུད་ལ་དགེ་བ་མེད་པར་ཐལ། དེས་དེའི་བག་ཆགས་་་་
སྤངས་པའི་ཕྱིར། ཁྱབ་པ། ཁྱོད་རང་གི་ཁྱབ་འགྲིག་ལ་དངོས་འགལ། མ་གྲུབ་ན། ཇི་སྙེད་པ་
མཁྱེན་པའི་རྣམ་མཁྱེན་གྱིས་གཉིས་སྣང་གི་བག་ཆགས་མ་ལུས་པར་མ་སྤངས་པར་ཐལ།
མ་གྲུབ་པའི་ཕྱིར། ཁྱབ་པ་ཚད་མས་གྲུབ་ཅིང་རྟགས་གསལ་དངོས་འགལ་ཡིན་པས་འཁོར་
གསུམ། ཡང་ཁྱོད་ཀྱིས། བློ་གཅིག་ཉིད་ཇི་ལྟ་བ་ལ་བལྟོས་ནས་གཉིས་སྣང་ནུབ་པ། ཇི་སྙེད་
པ་གཉིས་སྣང་དང་བཅས་པའི་དོན་གང་ཡིན། ཞེས་བྲིས་ནས་ཁྱེད་རང་གི་ཕོ་ཚོད་ཀྱིས་་་
བརྟག་པ་བྱས་ནས་དགག་པ་ལྟར་སྣང་བྱས་པ། དྲི་བ་དེ་ཉིད་ཀྱི་ལན་བཏབ་པས་དགག་་་་
ནུས་པར་འདུག་པས་དྲི་བ་དེའི་ལན་ནི། སངས་རྒྱས་ཀྱི་ཡེ་ཤེས་གཅིག་ཉིད་ཀྱིས་ཇི་ལྟ་བ་་
འཇལ་བ་ན་ཡུལ་ཡུལ་ཅན་གཉིས་ཆུ་ལ་ཆུ་བཞག་པ་ལྟར་ཐ་དད་པ་ལྟ་བུ་སྣང་བ་མེད་་་་
པར་རོ་གཅིག་ཏུ་ཞུགས་པས་གཉིས་སྣང་ནུབ་པ་དང༌། ཡེ་ཤེས་དེས་ཆོས་ཅན་ཇི་སྙེད་པ་་་
རྣམས་འཇལ་བ་ན་ཡུལ་ཡུལ་ཅན་ཆུ་ལ་ཆུ་བཞག་པ་ལྟར་གྱི་རོ་གཅིག་པར་མ་སོང་བར།།
ཡུལ་ཡུལ་ཅན་ཐ་དད་པའི་གཉིས་སྣང་ཡོད་པས་ཇི་སྙེད་པ་ལ་གཉིས་སྣང་དང་བཅས་པ་
ཡིན་ནོ། །བྱས་པ་ལ། ཁྱོད་ཀྱིས། སངས་རྒྱས་ཀྱི་ཡེ་ཤེས་ཆོས་ཅན། ཁྱོད་ལ་ཇི་ལྟ་བ་དང་། ཇི་
སྙེད་པ་ངོ་བོ་ཐ་དད་དུ་སྣང་བར་ཐལ། ཁྱོད་ལ་ཇི་ལྟ་བ་རང་དང་ངོ་བོ་གཅིག་ཏུ་སྣང་། ཇི་
སྙེད་པ་དེ་རང་ལས་ངོ་བོ་གཞན་དུ་སྣང་བའི་ཕྱིར། རྟགས་གསལ་གར་སོང་ཨེ་རིག ཅེས་་
502



པའི་རྟགས་གཉིས་པ་ཁྱོད་ཀྱིས་བསྐལ་པའི་བར་དུ་བསྒྲུབས་ཀྱང་སྒྲུབ་མི་ནུས་ཏེ། སངས་་
རྒྱས་ཀྱི་ཡེ་ཤེས་དེ་ཇི་སྙེད་པ་དང་ངོ་བོ་གཞན་མིན་པའི་ཕྱིར། རྟགས་གསལ་གཉིས་ཀ་ཁས་
བླངས། ཁྱབ་པ་ཚད་མས་གྲུབ། འཁོར་གསུམ་བྱུང་བ་ཨེ་རིག ཡང་ཁྱོད་ཀྱིས། སངས་རྒྱས་་་
ཀྱི་ཡེ་ཤེས་ཆོས་ཅན། ཁྱོད་ལ་དུས་ཅིག་ཅར་དུ་ཆོས་ཅན་ཇི་སྙེད་པ་སྐྱེ་འགག་དང་བཅས་
པ་དང༌། སྐྱེ་འགག་མེད་པ་གཉིས་ཀ་དངོས་སུ་སྣང་བར་ཐལ། ཁྱོད་ལ་དུས་ཅིག་ཅར་དུ་ཇི་
སྙེད་པ་གཉིས་སྣང་དང་བཅས་པའི་ཚུལ་གྱིས་ཀྱང་སྣང་། དེའི་ཆོས་ཉིད་ཇི་ལྟ་བ་གཉིས་་
སྣང་ནུབ་པའི་ཚུལ་གྱིས་ཀྱང་སྣང་བའི་ཕྱིར། ཞེས་བྲིས་པའི་ཆོས་ཅན་ཇི་སྙེད་པ་དེ་འདུས་
བྱས་སུ་གྱུར་བའི་ཆོས་ཅན་ལ་བྱེད་ན་ནི་ཁྱབ་པ་མེད་དེ། སངས་རྒྱས་ཀྱི་ཡེ་ཤེས་དེ་གཉིས་
སྣང་དང་བཅས་པར་སྣང་། དེ་སྐྱེ་འགག་མེད་པར་མི་སྣང་བའི་ཕྱིར་ཏེ། སངས་རྒྱས་ཀྱི་ཡེ་
ཤེས་ལ་སྣང་བ་སྣང་བ་ལྟར་དུ་གྲུབ་པ་གང་ཞིག དེ་སྐྱེ་འགག་དང་བཅས་པ་ཡིན་པའི་ཕྱིར།
རྟགས་སླ། དེ་འདུས་མ་བྱས་སུ་གྱུར་པ་ལ་བྱེད་ན་ཡང་ཁྱབ་པ་མེད་དེ། སངས་རྒྱས་ཀྱི་ཡེ་་
ཤེས་དེ་གཉིས་སྣང་དང་བཅས་པར་སྣང་ཡང་དེ་དེ་ལ་སྐྱེ་འགག་དང་བཅས་པར་མི་སྣང་
བའི་ཕྱིར་ཏེ། དེ་སྐྱེ་འགག་དང་བཅས་པ་མིན་པའི་ཕྱིར། རྟགས་སླ། ཡང་ཁྱོད་ཀྱིས། བདེན་
གཉིས་ཀྱི་ལུང་ཚད་ལྡན་དུ་ཁས་ལེན་ན། ཇི་སྙེད་པ་མཁྱེན་པའི་ཡེ་ཤེས་ལ་སྣང་ན་དེ་ལ་སྐྱེ་
འགག་དང་བཅས་པར་སྣང་བས་ཁྱབ་ཅེས་པ་དང་། དེ་ལ་ཆོས་ཉིད་སྣང་ན་དེ་ལ་ཆོས་་་་
ཉིད་གཉིས་སྣང་ནུབ་པའི་ཚུལ་གྱིས་སྐྱེ་འགག་མེད་པར་སྣང་བས་མ་ཁྱབ་ན། རིགས་པ་་་
དྲུག་ཅུ་བར། གང་གིས་སྐྱེ་བར་རྣམ་བཏགས་པ། །རྣམ་པར་མི་མཁས་དེ་ཡིས་ནི། །རྐྱེན་་་་་
ལས་བྱུང་བའི་དོན་མ་མཐོང་། །ཞེས་པའི་དོན་ཇི་ལྟར་འཆད། ཅེས་དྲིས་པའི་ཁྱབ་པ་དང་
པོ་ལ། དེར་ཐལ། དེའི་ཕྱིར། རྟགས་ཁྱེད་རང་གིས་ཀྱང་ཁས་བླངས། འདོད་ན། ཁྱབ་པ་་་་་
གཤོག མ་གྲུབ་ན། ཇི་སྙེད་པ་མེད་པར་ཐལ། མ་གྲུབ་པ་དེའི་ཕྱིར། འདོད་ན། ཇི་སྙེད་པ་སྐྱེ་
འགག་དང་བཅས་པར་ཐལ། འདོད་པ་གང་ཞིག སངས་རྒྱས་ཀྱི་ཡེ་ཤེས་ལ་སྣང་བ་སྣང་བ་
ལྟར་དུ་གྲུབ་པའི་ཕྱིར། འདོད་མི་ནུས་ཏེ། འདུས་མ་བྱས་སུ་གྱུར་པའི་ཀུན་རྫོབ་བདེན་པ་
རྣམས་ཀྱང་ཇི་སྙེད་པ་ཡིན་པའི་ཕྱིར། དྲི་བ་གཉིས་པ་ནི། ཁྱེད་རང་གིས་ཁྱེད་རང་ལ་ཅོ་་་
507
503



འདྲི་བའི་དྲི་བ་ཡིན་ཏེ། ངེད་ཀྱིས་དེ་ལྟར་མ་ཁྱབ་པར་ཁས་མ་བླངས་པའི་ཕྱིར། ཁྱོད་ཀྱིས།
ཇི་ལྟར་སྣོད་ཀྱི་དབྱེ་བས། ཞེས་སོགས་ཀྱི་རྩ་འགྲེལ་གྱིས་སངས་རྒྱས་ཀྱི་ཡེ་ཤེས་སྐྱེ་མེད་དང་།
སྐྱེ་བ་སོགས་མཐའ་དག་ལ་གཉིས་སྣང་ནུབ་པར་བསྟན་པར་འདོད་པ་དང་། སངས་རྒྱས་
ཀྱི་ཡེ་ཤེས་ལ་སྐྱེ་འགག་མེད་པའི་ལུང་ནི། རིགས་པ་དྲུག་ཅུ་བར། གང་གིས་སྐྱེ་དང་འཇིག་
པ་དག །ཚུལ་འདི་ཡིས་ནི་སྤངས་གྱུར་པ། །རྟེན་ཅིང་འབྲེལ་འབྱུང་གསུང་བ་ཡིས། །ཐུབ་་་
དབང་དེ་ལ་ཕྱག་འཚལ་ལོ། །འདིར་ཡང་། དེ་ཚེ་སྐྱེ་བ་མེད་ཅིང་འགག་པ་མེད། །ཅེས་དང༌།
འགྲེལ་བར། ཡེ་ཤེས་ཀྱི་རང་བཞིན་ཅན་གྱི་སྐུ་ཤེས་བྱའི་བུད་ཤིང་སྐམ་པོ་མ་ལུས་པ་ལས་་
ཤེས་བྱ་སྐྱེ་བ་མེད་པ་དང་ལྡན་པར་གྱུར་བ་གང་ཡིན་པ་འདི་ནི་སངས་རྒྱས་རྣམས་ཀྱི་ཆོས་
ཀྱི་སྐུའོ། །ཞེས་དང་། མདོ་ལས་ཀྱང་། སྐྱེ་བ་མེད་ཅིང་འགག་པ་མེད་ཅེས་བྱ་བ་ནི་དེ་བཞིན་
གཤེགས་པའི་ཚིག་བླ་དྭགས་སོ། །ཞེས་གསུངས་པ་རྣམས་ཏེ། གལ་ཏེ་དེ་དག་དོན་དམ་པར་
སྐྱེ་འགག་མེད་པའི་དོན་ཡིན་གྱི་ཐ་སྙད་དུ་མིན་ནོ་སྙམ་ན། དེ་ནི་མིན་ཏེ། ཐ་སྙད་དུ་་་་་
གདུལ་བྱའི་སྣང་ངོར་ཁས་བླངས་པ་ཙམ་ཡིན་གྱི། སངས་རྒྱས་རང་སྣང་ལ་དོན་དམ་པར་
དེ་དག་མེད་པ་ནི་འཕགས་པའི་ལམ་བདེན་ལ་ཡོང་ཡོད་པའི་ཕྱིར། དེ་ལྟར་ན་སངས་རྒྱས་
ཀྱི་ཡེ་ཤེས་རྟག་པར་ཐལ། ཐ་སྙད་དུ་ཡང་སྐྱེ་འགག་དང་བྲལ་བའི་ཕྱིར་སྙམ་ན། ངེས་དོན་
གྱི་བཀའ་དང་བསྟན་བཅོས་རྣམས་ལས། གཙང་བདག་བདེ་དང་རྟག་པའི་ཕ་རོལ་ཏུ་ཕྱིན་
པར་གསུངས་པའི་སྟེང་དུ་སླེབ་འདུག་པས་འདོད་ཐོག་ཏུ་བྱའོ། །ཞེས་བྲིས་པ་རྣམས་རིམ་
གྱིས་བཀག་ན། ཇི་ལྟར་ཞེས་པ་རྩ་འགྲེལ་གྱིས་སྣོད་ཐ་དད་པའི་སྟེང་དུ་ནམ་མཁའ་ཐོགས་
སྒྲིབ་ཀྱི་དབྱེ་བ་མེད་པ་ལྟར། གཟུགས་སྒྲ་སོགས་ཀྱི་དངོས་པོ་ལ་དོན་དམ་པར་དངོས་པོར་
བྱས་པའི་དབྱེ་བ་མེད་པར་རོ་གཅིག་པར་བསྟན་པ་ཡིན་གྱི། སངས་རྒྱས་ཀྱི་ཡེ་ཤེས་་་་
གཟུགས་ཚོར་སོགས་སྐྱེ་འགག་དང་བཅས་པའི་དངོས་པོ་ལ་གཉིས་སྣང་ནུབ་པར་སྟོན་་་་་
པའི་ཚིག་གི་ཟུར་ཙམ་ཡང་མེད་པའི་ཕྱིར་དང་། སངས་རྒྱས་ཀྱི་ཡེ་ཤེས་སྐྱེ་འགག་དང་་་་
བཅས་པའི་དངོས་པོ་ལ་གཉིས་སྣང་ནུབ་ན། སྐྱེ་འགག་དང་བཅས་པའི་དངོས་པོ་དེ་དོན་
དམ་པར་འགྱུར་ཞིང་། དེ་ལྟར་ན་དངོས་པོ་སྣང་བའི་སངས་རྒྱས་ཀྱི་ཡེ་ཤེས་མེད་པར་ཐལ་
504



བའི་སྐྱོན་ཡོད་པའི་ཕྱིར། གལ་ཏེ་དངོས་པོ་སྣང་བའི་སངས་རྒྱས་ཀྱི་ཡེ་ཤེས་ཀྱང་མེད་དོ་་་
སྙམ་ན། དེ་ནི་མི་འཐད་དེ། སངས་རྒྱས་ཀྱི་ཡེ་ཤེས་ལ་ཆོས་ཅན་ཇི་སྙེད་པ་སྣང་བའི་ཕྱིར།
མ་གྲུབ་ན། དངོས་འགལ་ཡིན་ཏེ། ཁྱོད་རང་གིས་སངས་རྒྱས་ཀྱི་ཡེ་ཤེས་འཕགས་པ་འོག་
མའི་ཡེ་ཤེས་ལས་ཁྱད་པར་འཕགས་ཚུལ་འཆད་པ་ན། ཆོས་ཅན་ཇི་སྙེད་པ་སྣང་ཡང་། སྐྱེ་
འགག་དང་བཅས་པར་མི་སྣང་བ་དང་། ཞེས་བྲིས་པའི་ཕྱིར། གཞན་ཡང་། སངས་རྒྱས་ཀྱི་
ཡེ་ཤེས་ལ་སྐྱེ་འགག་སྣང་བར་ཐལ། ཇི་སྙེད་པ་མཁྱེན་པའི་རྣམ་མཁྱེན་ལ་སྐྱེ་འགག་སྣང་་་
བའི་ཕྱིར། སྐྱེ་འགག་ཇི་སྙེད་པ་ཡིན་པ་གང་ཞིག ཇི་སྙེད་པ་མཁྱེན་པའི་རྣམ་མཁྱེན་ལ་སྐྱེ་
འགག་སྣང་བའི་ཕྱིར། སྐྱེ་འགག་ཇི་སྙེད་པ་ཡིན་པ་གང་ཞིག ཇི་སྙེད་པ་མཁྱེན་པའི་རྣམ་་་
མཁྱེན་ལ་ཇི་སྙེད་པ་འགའ་ཞིག་སྣང་ལ་འགའ་ཞིག་མི་སྣང་བའི་ཁྱད་པར་མི་འཐད་པའི་
ཕྱིར། དེས་ཇི་སྙེད་པ་འགའ་ཞིག་མཁྱེན་ལ་ཇི་སྙེད་པ་འགའ་ཞིག་མི་མཁྱེན་པའི་ཁྱད་པར་
མི་འཐད་པའི་ཕྱིར། གོང་གི་རྩ་རྟགས་དང་པོ་གྲུབ་སྟེ། འདིའི་ཐད་ཀྱི་རང་འགྲེལ་ལས། །
དཔེར་ན་བུམ་པ་དང་མཁར་གཞོང་ལ་སོགས་པ་ཐ་དད་ཀྱང་སྒྲིབ་པ་མེད་པ་ཉིད་དུ་མི་་་
མཚུངས་པའི་ཕྱིར། དེར་རྟོགས་པའི་ནམ་མཁའ་ལ་ཐ་དད་པ་མེད་པ་དེ་བཞིན་དུ།
གཟུགས་དང་ཚོར་བ་ལ་སོགས་པའི་དངོས་པོ་ཐ་དད་ཀྱང་དེར་རྟོགས་པའི་དེ་ཁོ་ན་ཉིད་
སྐྱེ་བ་མེད་པའི་མཚན་ཉིད་ཅན་ལ་ཐ་དད་པ་མེད་པས་དེ་ཁོ་ན་ཉིད་རོ་གཅིག་ཁོ་ནར་་་་
ཤེས་པར་བྱའོ། །ཞེས་གསུངས་པ་གང་ཞིག ལུང་འདིས་སངས་རྒྱས་ཀྱི་ཡེ་ཤེས་དེ་སྐྱེ་འགག་
ལ་གཉིས་སྣང་ནུབ་པར་དངོས་ཤུགས་གང་གིས་ཀྱང་མ་བསྟན་པར་གཟུར་གནས་མཁས་
པ་རྣམས་ཀྱིས་ཚད་མས་གྲུབ་པའི་ཕྱིར། ཁྱོད་ཀྱིས་སངས་རྒྱས་ཀྱི་ཡེ་ཤེས་ལ་སྐྱེ་འགག་མེད་
པར་སྟོན་པའི་ལུང་རྣམས་ནི། ཞེས་པ་ནས། བླ་དྭགས་སོ་ཞེས་བྲིས་པ་ནི་འབྲེལ་མེད་ཡིན་ཏེ།
རིགས་པ་དྲུག་ཅུ་བའི་ལུང་དེས་ནི་སྐྱེ་འཇིག་རང་བཞིན་གྱིས་གྲུབ་པ་སྤངས་པའི་ཚུལ་་་་
འདིའི་སྒོ་ནས། དེ་རྟེན་འབྱུང་དུ་གསུངས་པའི་སངས་རྒྱས་ལ་ཕྱག་འཚལ་བ་དང༌། དེ་ཚེ་
སྐྱེ་བ་མེད་ཅིང་ཞེས་སོགས་རྩ་འགྲེལ་གྱིས། སྒྲིབ་བྲལ་གྱི་དེ་ཁོ་ན་ཉིད་ཀྱི་ཆོས་སྐུ་སྐྱེ་འགག་
དང་བྲལ་བར་བསྟན་གྱི། སངས་རྒྱས་ཀྱི་ཡེ་ཤེས་ལ་སྐྱེ་འགག་མེད་པར་མ་བསྟན་པ་གང་་་
505



ཞིག མདོ་དེས་སྐྱེ་འགག་དང་བྲལ་བའི་ཆོས་སྐུ་དེ་ཉིད་དེ་བཞིན་གཤེགས་པའི་སྐུར་བསྟན་
པའི་ཕྱིར། རྟགས་དང་པོ་སླ་ཞིང་། གཉིས་པ་དང་གསུམ་པ་གྲུབ་སྟེ། རང་འགྲེལ་གྱི་དོན་ནི།
ཡུལ་ཅན་སངས་རྒྱས་ཀྱི་ཡེ་ཤེས་ཀྱི་རང་བཞིན་ཅན་གྱི་སྐུ་གཉིས་སུ་སྣང་བའི་ཤེས་བྱའི་་་
ཡུལ་བུད་ཤིང་སྐམ་པོ་དང་འདྲ་བ་མ་ལུས་པ་ཡེ་ཤེས་ཀྱི་མེ་དང་འདྲ་བ་མ་ལུས་པས་་་་་་
བསྲེགས་པ་ལས། ཤེས་བྱ་རང་བཞིན་གྱིས་སྐྱེ་བ་མེད་པ་ཅི་འདྲ་བ་དེ་འདྲ་བའི་རྣམ་པ་་་་
ཅན་དུ་བཞུགས་པས། ཤེས་པ་རང་བཞིན་གྱིས་མ་སྐྱེས་པ་དེའི་རྣམ་པ་ཅན་དང་ལྡན་པར་
འགྱུར་བའི་དེ་ཁོ་ན་ཉིད་ཞི་བ་དེ་ནི་རྒྱལ་བ་རྣམས་ཀྱི་ཆོས་སྐུ་ཡིན་ཞེས་པའི་དོན་ཡིན་ལ།
དེ་ལྟ་བུའི་ཆོས་སྐུ་དེ་སྐྱེ་འགག་དང་བྲལ་བའི་ཤེས་བྱེད་དུ། རང་འགྲེལ་ལས། དེ་ཚེ་སྐྱེ་བ་་
མེད་ཅིང་ཞེས་པ་དང་། གོང་གི་མདོ་རྣམས་དྲངས་པའི་ཕྱིར་ཏེ། རང་འགྲེལ་ལས། གོང་དུ་
དྲངས་པ་དེ་དག་གི་མཇུག་ཏུ། ཆོས་ཀྱི་སྐུ་འདི་ནི། དེ་ཚེ་སྐྱེ་བ་མེད་ཅིང་འགག་པ་མེད་པ་སྟེ།
འདི་ཉིད་ཀྱི་དབང་དུ་མཛད་ནས། འཇམ་དཔལ་གྱིས་སྐྱེ་བ་མེད་ཅིང་འགག་པ་མེད་པ་་་་
ཞེས་གསུངས་པ་འདི་ནི་དེ་བཞིན་གཤེགས་པའི་ཚིག་བླ་དྭགས་སོ་ཞེས་གསུངས་སོ་ཞེས་་་
གསུངས་པའི་ཕྱིར། ཡང་ཁྱོད་ཀྱིས། ཐ་སྙད་ནི་གདུལ་བྱའི་ངོར་ཁས་བླངས་པ་ཙམ་ཡིན་གྱི།
སངས་རྒྱས་རང་སྣང་ལ་དོན་དམ་དང་ཐ་སྙད་གཉིས་དབྱེར་མེད་པའི་ཕྱིར། ཞེས་པ་འདི་
ནི། གཞུང་ལུགས་ཚད་ལྡན་མཐའ་དག་དང་འགལ་ཞིང༌། རང་གིས་ཁས་བླངས་པ་དང་་་་
ཡང་འགལ་བའི་འགལ་འདུའི་ཕུང་པོ་དང་། རྒྱང་འཕེན་པ་ལས་ཀྱང་ཐ་ཆད་པའི་ཆད་ལྟ་
སྨྲ་བའི་གཞུང་འཛུགས་པར་བྱེད་པ་ཡིན་ཏེ། ཐ་སྙད་དུ་གདུལ་བྱའི་གཞན་ངོར་ཁས་ལེན་
པ་ཙམ་ཡིན་གྱི་སངས་རྒྱས་རང་སྣང་ལ་མེད་ན། ཐ་སྙད་སངས་རྒྱས་ཀྱི་ཡེ་ཤེས་ཀྱིས་མ་་་
གཟིགས་དགོས། དེ་སངས་རྒྱས་ཀྱི་ཡེ་ཤེས་ཀྱིས་མ་གཟིགས་ན། དེ་མེད་དགོས། དེ་མེད་ན། །
གཞུང་ལུགས་ཚད་ལྡན་མཐའ་དག་དང་འགལ་བར་འགྱུར་བའི་ཕྱིར་ཏེ། ཁྱེད་རང་གི་ཁས་
བླངས་དང་ཡང་འགལ་ཏེ། ཐ་སྙད་སངས་རྒྱས་རང་སྣང་ལ་མེད་ན། ཐ་སྙད་བདེན་པ་ཡང་
སངས་རྒྱས་རང་སྣང་ལ་མེད་དགོས། དེ་ལྟར་ན། ཐ་སྙད་བདེན་པ་མེད་དགོས་ཤིང་། དེ་་
མེད་ན་གོང་དུ་ཁྱེད་རང་གིས་དེ་ཡོད་པར་བསྒྲུབས་པ་དང་དངོས་སུ་འགལ་བའི་ཕྱིར།
506



གཞན་ཡང་། གཟུགས་སྐུ་རྣམ་པ་གཉིས་ཀྱང་གདུལ་བྱའི་གཞན་སྣང་ཁོ་ན་ཡིན་པར་ཐལ།
ཐ་སྙད་བདེན་པ་གདུལ་བྱའི་གཞན་སྣང་ཁོ་ན་ཡིན་པའི་ཕྱིར། ཁྱོད་རང་གི་དམ་བཅའ་་་་
འཐད་པའི་ཕྱིར། འདོད་ན། དེ་གཉིས་གདུལ་བྱའི་རྒྱུད་ལ་ཡོད་པར་ཐལ། འདོད་པའི་ཕྱིར།
ཁྱབ་པ་ཡང་དོན་གྱིས་ཁས་བླངས་པས་འཁོར་གསུམ། ཁྱབ་པ་ཇི་ལྟར་ཁས་བླངས་ན། ཁྱེད་
རང་གིས་གོང་དུ་སྔ་རབས་འགོག་པའི་སྐབས་སུ། སྐུ་དང་ཡེ་ཤེས་ལ་སོགས་པ་གཞན་སྣང་
ཁོ་ན་ཡིན་ན། ཚོགས་ལམ་པའི་རྒྱུད་ལ་དེ་རྣམས་ཡོད་པར་ཐལ་བ་དང་། སངས་རྒྱས་རང་
སྣང་དང༌། གདུལ་བྱའི་སེམས་སྣང་མ་གཏོགས་པའི་སྐུ་དང་ཡེ་ཤེས་ཡོད་པར་ཐལ་བའི་་་
སྐྱོན་འཕངས་པ་དྲན་པར་གྱིས་ཤིག གཞན་ཡང་། ཁྱོད་ཀྱི་རྩ་བའི་དམ་བཅའ་དེ་མི་འཐད་
དེ། ཐ་སྙད་ནི་གདུལ་བྱའི་གཞན་ངོར་ཁས་བླངས་པ་ཙམ་མིན་གྱི་ཞེས་པ་ཙམ་གྱི་སྒྲས་་་་
སངས་རྒྱས་རང་ངོར་ཐ་སྙད་ཁས་ལེན་པ་དཔྱད་དགོས། དེ་ལྟར་ན་ཐ་སྙད་མེད་དགོས་་་
པའི་ཕྱིར། གཞན་ཡང་། ཁྱོད་ཀྱི་དམ་བཅའ་དེ་མི་འཐད་པར་ཐལ། ཐ་སྙད་ཐམས་ཅད་་་་་
སངས་རྒྱས་རང་སྣང་ལ་ཡང་ཁས་ལེན་རིགས་པའི་ཕྱིར་ཏེ། དེ་སངས་རྒྱས་རང་ལུགས་ལ་
ཁས་ལེན་རིགས་པའི་ཕྱིར། སྡོམ་པ་གསུམ་བསྟན་པའི་མདོ་ལས། འཇིག་རྟེན་ང་དང་ལྷན་
ཅིག་རྩོད་ཀྱི། ང་ནི་འཇིག་རྟེན་དང་ལྷན་ཅིག་མི་རྩོད་དེ། འཇིག་རྟེན་ན་གང་ཡོད་པར་་་
འདོད་པ་དེ་ང་ཡང་ཡོད་པར་འདོད་དོ། །གང་འཇིག་རྟེན་ན་མེད་པར་འདོད་པ་དེ་ང་་་་
ཡང་མེད་པར་འདོད་དོ། །ཞེས་གསུངས་པའི་ཕྱིར། གཞན་ཡང་། སངས་རྒྱས་རང་སྣང་ལ་
ཐ་སྙད་མི་འཐད་ན། སངས་རྒྱས་རང་སྣང་ལ་ཇི་སྙེད་པ་ཡང་མི་འཐད་པར་འགྱུར་ལ། དེ་
ལྟར་ན་ཇི་སྙེད་པ་མཁྱེན་པའི་ཡེ་ཤེས་རང་སྣང་ལ་ཇི་སྙེད་པ་མི་འཐད་པས། ཇི་སྙེད་པ་་་
མེད་པར་ཐལ་བའི་སྐྱོན་ཡོད་པའི་ཕྱིར། དེས་ན་ཐ་སྙད་ཐམས་ཅད་གདུལ་བྱའི་གཞན་ངོ་
ཙམ་དུ་ཁས་བླངས་ནས་སངས་རྒྱས་རང་སྣང་ལ་མེད་པར་འདོད་པ་ནི། ཐ་སྙད་ཀྱི་རྣམ་་་
གཞག་ཐམས་ཅད་འཇིག་པར་བྱེད་པ་ཡིན་ལ། དེ་ནི་རྒྱང་འཕེན་ལས་ཀྱང་ཐ་ཆད་པའི་་་་
ཆད་མཐར་སྨྲ་བ་ཡིན་ཏེ། རྒྱང་འཕེན་གྱིས་དབང་པོའི་མངོན་སུམ་གྱི་སྤྱོད་ཡུལ་རྣམས་་་་
ཡོད་པར་འདོད་ལ། དེས་ནི་ཐ་སྙད་ཐམས་ཅད་མེད་པར་འདོད་པའི་ཕྱིར། ཡང་ཁྱོད་ཀྱིས་
507



མི་རྟག་པ་དང་། འདུས་བྱས་དང་། རྫུན་པ་དང༌། བསླུ་བ་རྣམས་དོན་གཅིག་པར་གསུངས་
ཤིང་། འདི་འཕགས་པ་འོག་མའི་ལམ་བདེན་ལ་ཡོད་ཅིང་སངས་རྒྱས་ཀྱི་ཡེ་ཤེས་ལ་མེད་པ་
ཞིག་དགོས་ཞེས་པ་དང་། སངས་རྒྱས་ཀྱི་ཡེ་ཤེས་རྟག་པར་ཐལ་ཏེ། ཞེས་པ་ནས། འདོད་
ཐོག་ཏུ་བྱའོ། །ཞེས་པའི་བར་རིམ་པ་བཞིན་བཀག་ན། གཟུགས་སྐུ་གཉིས་ཆོས་ཅན། མི་་་་
རྟག་པ་ཡིན་པར་ཐལ། འདུས་བྱས་ཡིན་པའི་ཕྱིར། རྟགས་ཚད་མས་གྲུབ་ཅིང་། ཁྱོད་རང་
གིས་ཀྱང་ཁས་བླངས་སོ། །གོང་འོག་ཀུན་ཏུ་གཟུགས་སྐུ་འདུས་བྱས་སུ་ཁས་བླངས་པའི་་་
ཕྱིར་རོ། །འདོད་ན་སོང་། དེ་ཆོས་ཅན། ཁྱབ་པ་འདུ་བྱེད་ཀྱི་སྡུག་བསྔལ་ཡིན་པར་ཐལ།
འདོད་པའི་ཕྱིར། འཁོར་གསུམ་ཁས་བླངས་སོང་། ཁྱབ་པ་ནི་གོང་དུ་སྙིང་རྗེ་གསུམ་གྱི་ཁྱད་
པར་འཆད་པའི་སྐབས་སུ། ཁྱེད་རང་གིས། དེ་ཡང་དངོས་པོར་སྨྲ་བ་དག་གིས། ཟག་མེད་
ཀྱི་ཡེ་ཤེས་ཀྱང་སྐད་ཅིག་གིས་འཇིག་པར་འདོད་པས། སྐད་ཅིག་གིས་འཇིག་པ་ཙམ་ལ་་་་
འདུ་བྱེད་ཀྱི་སྡུག་བསྔལ་དུ་མི་འདོད་པར། ངེད་ཀྱི་དེ་ཡང་རྐྱེན་ལ་སྐྱེ་ཞེས། ཀུན་སློང་གིས།
གཙོ་བོ་སྲིད་པའི་རྐྱེན་གྱིས་འཕངས་པའི་ཕུང་པོ་ཙམ་འདོད་ཀྱང༌། འདིར་ནི་རྒྱུད་བླར།
བསླུ་བའི་ཆོས་ཅན་ཕྱིར། ཞེས་པའི་འགྲེལ་བར་མདོ་དྲངས་པ་ལས། མི་རྟག་པ་ཐམས་ཅད་
སྡུག་བསྔལ་དུ་གསུངས་པ་དང་། ཞེས་མི་རྟག་པ་ཐམས་ཅད་ལ་ཁྱབ་པ་འདུ་བྱེད་ཀྱི་སྡུག་་
བསྔལ་གྱིས་ཁྱབ་པར་ཁས་བླངས་པའི་ཕྱིར། རྩ་བར་འདོད་ན། གཟུགས་སྐུ་ཁྱབ་པ་འདུ་་་
བྱེད་ཀྱི་སྡུག་བསྔལ་དུ་འདོད་པ་ལས་ཁ་འཆལ་ཆེ་བ་ཅི་ཞིག་ཡོད། གཞན་ཡང་། འདུས་མ་
བྱས་ཀྱི་ནམ་མཁའ་ཆོས་ཅན། འདུས་བྱས་ཡིན་པར་ཐལ། རྫུན་པ་ཡིན་པའི་ཕྱིར། ཀུན་རྫོབ་
ཀྱི་བདེན་པ་ཡིན་པའི་ཕྱིར། འཁོར་གསུམ་མིན་ནམ། གཞན་ཡང་། རྒྱུན་མཐའི་ཡེ་ཤེས་་་་་
སྐད་ཅིག་ཐ་མས་ཉེར་ལེན་བྱས་པ་ལས་བྱུང་བའི་ཡེ་ཤེས་ཡོད་པར་ཐལ། རྒྱུན་མཐའ་ནས་
རིག་པ་རྒྱུན་མི་འཆད་པའི་ཕྱིར། འདོད་ན། དེ་ལྟ་བུའི་ཡེ་ཤེས་དེ་ཡང་རྟག་པ་ཡིན་པར་་་་
ཐལ། སངས་རྒྱས་ཀྱི་ཡེ་ཤེས་རྟག་པ་ཡིན་པའི་ཕྱིར། རྟགས་ཁས་སོ། །འདོད་ན། རྒྱུན་མཐའི་
ཡེ་ཤེས་སྐད་ཅིག་ཐམས་ཅད་ཉེར་ལེན་བྱས་པ་ལས་བྱུང་བའི་རྟག་པ་ཡོད་པར་འདོད་པ་
ཁྱོད་ནི་རྒྱ་བོད་ཀྱི་ཚད་ལྡན་གྱི་གྲུབ་མཐའ་སྨྲ་བ་ཀུན་ལས་ཕྱི་རོལ་ཏུ་གྱུར་བའོ། །གཞན་་་་
508



ཡང་། ཁྱོད་རང་གིས་སྔ་རབས་པ་འགོག་པའི་སྐབས་སུ་རྒྱུན་མཐའི་ཡེ་ཤེས་ཀྱི་སྤང་བྱ་རྒྱུན་
གཅོད་པ་ཡིན་གྱི། ཡེ་ཤེས་རྒྱུན་གཅོད་པ་མིན་ཞེས་ཁས་བླངས་པ་མི་འཐད་པར་ཐལ། རྒྱུན་
མཐའི་ཡེ་ཤེས་ཀྱི་རྒྱུན་དུ་གྱུར་བའི་ཡེ་ཤེས་མེད་པའི་ཕྱིར། མ་གྲུབ་ན། དེ་ལྟ་བུའི་ཡེ་ཤེས་་
རྟག་པ་ཡིན་པར་ཐལ། འདོད་པ་གང་ཞིག སངས་རྒྱས་ཀྱི་ཡེ་ཤེས་རྟག་པ་ཡིན་པའི་ཕྱིར།
འཁོར་གསུམ། དེས་ན། རྒྱུད་བླར། དེ་བཞིན་གཤེགས་པའི་ཆོས་སྐུ་གཙང་བདག་བདེ་དང་
རྟག་པའི་ཕ་རོལ་ཏུ་ཕྱིན་པའི་ཡོན་ཏན་བཞི་དང་ལྡན་པར་གསུངས་པས་ཡེ་ཤེས་ཆོས་སྐུ་
རྟག་པར་འདོད་ན། སངས་རྒྱས་དཀོན་ཅོག་འདུས་མ་བྱས་ལ་སོགས་པའི་ཡོན་ཏན་བརྒྱད་
ལྡན་དུ་གསུངས་པས་འདུས་བྱས་སུ་གྱུར་བའི་སངས་རྒྱས་དཀོན་ཅོག་ཀྱང་འདུས་མ་བྱས་
སུ་འདོད་དགོས་པར་མཚུངས་སོ། །ཡང་ཁྱོད་ཀྱིས། སྔོན་ཚེ་སྟོབས་བཅུ་བསྐྱེད་པའི་ས་ལ་་
ཞེས་པའི་ས་དེ་བཅུ་བ་ལ་བྱེད་པས་ནག་ཚོའི་འགྱུར་མ་དག་པར་འཆད་པ་ནི་འབྲེལ་མེད་
པའི་ཕྱིར་ཏེ། ནག་ཚོའི་འགྱུར་ལྟར་ན་ཡང་དེའི་སྐབས་ཀྱི་ས་དེ་ས་བཅུ་བ་ལ་ཊཱིཀ་ཆེན་་་་་
ལས་ཀྱང་བཤད་པའི་ཕྱིར། ཡང་ཁྱོད་ཀྱིས། སེམས་འགག་པ་དེ་སྐུ་ཡིས་མངོན་སུམ་མཛད། །
ཅེས་པའི་སྐབས་སུ། སངས་རྒྱས་ཀྱི་སེམས་སེམས་བྱུང་ཡོད་ན་ཤེས་པ་དམིགས་རྣམ་མི་་་་
འདྲ་བ་དུ་མ་ཡོད་དགོས་པས་དེ་མེད་པའི་ཕྱིར་ན་སེམས་སེམས་བྱུང་གཉིས་མེད་ཅེས་པ་
དེས། ཤེས་པ་ཙམ་ལ་སེམས་སུ་འཇོག་ས་མེད་པ་ནི་མིན་ནོ། །ཞེས་བྲིས་པས་དངོས་འགལ་
ཁས་བླངས་པ་ཡིན་ཏེ། ཇི་ལྟར་བླངས་ན། སངས་རྒྱས་ཀྱི་ས་ན་སེམས་ཡོད་པར་ཐལ།
སངས་རྒྱས་ཀྱི་ས་ན་ཤེས་པ་ཙམ་ལ་སེམས་སུ་འཇོག་པའི་སེམས་མེད་པ་མིན་པའི་ཕྱིར།
འཁོར་གསུམ། གཞན་ཡང་། སངས་རྒྱས་ཀྱི་ས་ན་སེམས་ཡོད་པར་ཐལ། སྒྲིབ་པ་སྤངས་པའི་
སེམས་ཡོད་པའི་ཕྱིར་ཏེ། ཆོས་དབྱིངས་བསྟོད་པ་ལས། ཇི་ལྟར་མི་ཡིས་དག་པའི་གོས། །སྣ་
ཚོགས་དྲི་མས་དྲི་མ་ཅན། །ཇི་ལྟར་མེ་ཡི་ནང་བཅུག་ན། །དྲི་མ་ཚིག་འགྱུར་གོས་མིན་ལྟར། །
དེ་བཞིན་འོད་གསལ་བ་ཡི་སེམས། །འདོད་ཆགས་ལས་སྐྱེས་དྲི་མ་ཅན། །ཡེ་ཤེས་མེ་ཡིས་དྲི་
མ་བསྲེགས། །དེ་ཉིད་འོད་གསལ་བ་ཡིན་ནོ། །ཞེས་རྡོ་རྒྱུས་ཀྱི་གོས་དྲི་མ་ཅན་མིར་བཅུག་པ་
ན་མེས་དྲི་མ་འཚིག་ཀྱང་གོས་མི་འཚིག་པ་ལྟར། སེམས་ཀྱི་དྲི་མ་ཡེ་ཤེས་ཀྱི་མེས་བསྲེགས་་
509



པ་ན། དྲི་མ་བསྲེགས་པ་ཡིན་གྱི་འོད་གསལ་བའི་སེམས་མེད་པར་མི་འགྱུར་ཞེས་སངས་་་་
རྒྱས་ཀྱི་ས་ན་སེམས་ཡོད་པར་གསལ་བར་གསུངས་པའི་ཕྱིར། གཞན་ཡང་སངས་རྒྱས་ཀྱི་
ས་ན་སེམས་ཡོད་པར་ཐལ། སངས་རྒྱས་ཀྱི་ས་ན་ཕ་རོལ་ཏུ་ཕྱིན་པ་དྲུག་དང་། འདུན་པ་
དང་ཏིང་ངེ་འཛིན་དང་། དྲན་པ་རྣམས་ཡོད་པའི་ཕྱིར། འདི་ཉིད་ལས། གཏོང་བ་སྦྱིན་་་་
པའི་ཕ་རོལ་ཕྱིན། །ཞེས་སོགས་ཕ་རོལ་ཏུ་ཕྱིན་པ་དྲུག་སངས་རྒྱས་ཀྱི་ས་ན་ཡོད་པར་་་་་
གསུངས་པའི་ཕྱིར་དང་། རང་འགྲེལ་དུ། གཟུངས་རྒྱལ་གྱིས་ཞུས་པའི་མདོ་དྲངས་པ་ལས།
རིགས་ཀྱི་བུ། གཞན་ཡང་དེ་བཞིན་གཤེགས་པའི་འདུན་པ་ཉམས་པ་མེད་དོ། དེ་ལ་འདུན་
པ་གང་ཞེ་ན། འདི་ལྟ་སྟེ། དགེ་བའི་ཆོས་ལ་འདུན་པའོ། །ཞེས་དང་། རིགས་ཀྱི་བུ། གཞན་་
ཡང་། དེ་བཞིན་གཤེགས་པའི་ཏིང་ངེ་འཛིན་ཉམས་པ་མེད་དོ། །དེ་བཞིན་གཤེགས་པའི་་
ཏིང་ངེ་འཛིན་གང་ཡིན་པ་དེ་ནི་ཆོས་ཐམས་ཅད་མ་ཉམས་པ་མེད་པ་ཉིད་དང་། ་་་་་
ཉམས་པ་མིན་པ་དང་ཇི་ལྟ་བ་བཞིན་ནོ། །རིགས་ཀྱི་བུ། གཞན་ཡང་། དེ་བཞིན་གཤེགས་་་
པའི་ཤེས་རབ་ཉམས་པ་མེད་པའི་ཕྱིར་རོ། །ཤེས་རབ་གང་ཞེ་ན། གང་ཆོས་ཐམས་ཅད་་་་
རབ་ཏུ་ཤེས་པ་དེས། གཞན་གྱི་དྲིང་མི་འཇོག་པའི་ཤེས་རབ་བོ། །ཞེས་དང་། དེ་བཞིན་་་་་
གཤེགས་པའི་དྲན་པ་ནི་ཇི་ལྟར་ཡང་ཉམས་པ་མེད་དོ། །ཞེས་གསུངས་པའི་ཕྱིར། གཞན་་
ཡང་། སངས་རྒྱས་ཀྱི་ས་ན་སེམས་ཡོད་པར་ཐལ། དེ་ཉིད་ལས། དེ་བཞིན་གཤེགས་པ་ནི་་་
སེམས་ཤིན་ཏུ་སྦྱངས་པ་བརྩོན་འགྲུས་བརྩོམས་པ་བརྩོན་འགྲུས་ཀྱི་བསྔགས་པ་སྨྲ་བ་དེས།
ཞེས་དེ་བཞིན་གཤེགས་པས་སེམས་ཡོད་པར་གསལ་བར་གསུངས་པ་དང་། ཡིད་ཀྱི་ལས་་
ཐམས་ཅད་ཡེ་ཤེས་ཀྱི་སྔོན་དུ་འགྲོ་ཞིང་ཡེ་ཤེས་ཀྱི་རྗེས་སུ་འབྲང་བ་ཞེས་པའི་དེ་བཞིན་་་
གཤེགས་པས་ཡིད་ཀྱི་ལམ་ཡོད་པར་གསལ་བར་གསུངས་པའི་ཕྱིར་འདི་དག་ནི་མཚོན་པ་
ཙམ་ཡིན་གྱི། ངེས་དོན་གྱི་མདོ་རྣམས་དང་། འཕགས་པ་ཡབ་སྲས་ཀྱི་དབུ་མའི་གཞུང་་་་་
རྣམས་ལས། སངས་རྒྱས་ཀྱི་ས་ན་སེམས་སེམས་བྱུང་ཡོད་པ་དང༌། སངས་རྒྱས་ཀྱི་ཡེ་ཤེས་
རྒྱུ་རྐྱེན་ལས་བྱུང་བ་དང༌། དེས་ཀྱང་རང་འབྲས་བསྐྱེད་པ་སོགས་ཀྱི་རྣམ་གཞག་མཐའ་་་་
ཡས་པ་གསུངས་པས། སངས་རྒྱས་ཀྱི་སར་སེམས་བྱུང་མེད་པ་དང་། སངས་རྒྱས་ཀྱི་ཡེ་ཤེས་ ་
510



རྟག་པར་འདོད་པ་ནི་ནོར་བ་ཆེན་པོའོ། །གལ་ཏེ་སངས་རྒྱས་ཀྱི་ས་ན་སེམས་སེམས་བྱུང་
མེད་པ། འདིར། སེམས་འགགས་པ་དེ་སྐུ་ཡིས་མངོན་སུམ་མཛད། །ཅེས་དང་། དེའི་འགྲེལ་
བ་དང་། དེ་ཉིད་དེ་ཁོ་ན་ཉིད་ཀྱི་དོན་ལ་མི་འཇུག་པའི་དོན་ཡིན་པའི་ཕྱིར། ཚིག་གསལ་་
ལས། རྣམ་པར་རྟོག་པ་ནི་སེམས་ཀྱི་རྒྱུ་བ་ཡིན་ལ་དེ་དང་བྲལ་བའི་ཕྱིར། ཞེས་སེམས་ཀྱི་རྒྱུ་
བ་རྣམ་རྟོག་ཏུ་གསུངས་ཤིང་། འདི་ཉིད་ལས། ཞི་སྐུ་དཔག་བསམ་ཤིང་ལྟར་གསལ་གྱུར་
ཅིང་། །ཡིད་བཞིན་ནོར་བུ་ཇི་བཞིན་རྣམ་མི་རྟོག །ཅེས་དང་། དེའི་འགྲེལ་བར། སེམས་་་
དང་སེམས་ལས་བྱུང་བ་དང་བྲལ་བའི་ཕྱིར་རོ། །ཞི་བའི་རང་བཞིན་ཅན་ཡིན་ཡང་སེམས་
ཅན་གྱི་དོན་མཛད་པར་སྤྱོད་པ་གསལ་བར་བྱེད་པ་ནི། འདི་རྣམ་པར་མི་རྟོག་པ་ཉིད་ཡིན་
དུ་ཟིན་ཀྱང་དཔག་བསམ་གྱི་ཤིང་དང་ཡིད་བཞིན་གྱི་ནོར་བུ་ལྟར། ཇི་ལྟར་མངོན་པར་་་་་
འདོད་པར་རྒྱུ་བ་ཉིད་དོ། །ཞེས་ཞི་བའི་དོན་སེམས་སེམས་བྱུང་དང་བྲལ་བ་ལ་བཤད་ནས་
སེམས་སེམས་བྱུང་དང་བྲལ་བའི་རྣམ་པར་མི་རྟོག་པའི་ཞི་བ་ཡིན་དུ་ཟིན་ཀྱང་། ཡིད་
བཞིན་གྱི་ནོར་བུ་དང་དཔག་བསམ་གྱི་ཤིང་ལྟར་འགྲོ་བའི་དོན་བྱེད་པར་གསུངས་པས།
སེམས་སེམས་བྱུང་དང་བྲལ་བ་རྣམ་རྟོག་མེད་པའི་དོན་དུ་གསལ་བར་གསུངས་པ་དང་།
ཡང་ཚིག་གསལ་ལས། མདོ་ལས་དོན་དམ་པའི་བདེན་པ་གང་ཞེ་ན། གང་ལ་སེམས་ཀྱི་རྒྱུ་
བ་ཡང་མེད་ན། ཡི་གེ་རྣམས་ལྟ་སྨོས་ཀྱང་ཅི་དགོས་ཞེས་གསུངས་སོ། །དེ་ལྟར་ན་རྣམ་པར་
རྟོག་པ་མེད་པ་ཡིན་ནོ། །ཞེས་སེམས་སེམས་བྱུང་གི་རྒྱུ་བ་རྣམ་རྟོག་ལ་གསལ་བར་གསུངས་
པའི་ཕྱིར། ཡང་ཁྱོད་ཀྱིས། འགྲེལ་བཤད་དུ་སངས་རྒྱས་ཐམས་ཅད་ཀྱི་ཆོས་སྐུ་ཡིན་པར་་་་
བཤད་པའི་དོན་ནི་འདིར་འབྱུང་བའི་འབྲས་བུའི་རྣམ་གཞག་རྣམས་ནི་སངས་རྒྱས་སྤྱིའི་
དབང་དུ་བྱས་པ་དེ་རིང་སངས་རྒྱས་པ་ལྟ་བུ་ཞིག་ལ་ཚང་དགོས་ལ། དེ་ལྟར་ན་སངས་་་
རྒྱས་དེའི་སྤྲུལ་སྐུ་འབྱུང་བའི་རྒྱུ་ཆོས་སྐུ་དེ་སངས་རྒྱས་གཞན་རྣམས་ཀྱི་ཆོས་སྐུ་དབྱེར་་་་་
མེད་གཅིག་ཡིན་པས་དེའི་ཐོག་མའི་ཚད་བཟུང་བ་སྟེ་དེ་ལས་གཞན་དུ་དེ་རིང་སངས་་་་
རྒྱས་པའི་ཆོས་སྐུའི་ཐོག་མ་དེ་རིང་ཡིན་ན། དེ་ལྟ་བུའི་སངས་རྒྱས་འབྱུང་བར་མི་འགྱུར་ཏེ།
དེ་ལ་འདི་ནས་བཤད་པའི་དུས་ཀྱི་ཁྱད་པར་མ་ཚང་བའི་ཕྱིར། ཞེས་བྲིས་པ་དང་། ཊཱིཀ་་་
511



ཆེན་ལས། སངས་རྒྱས་ཐམས་ཅད་ཀྱི་ཆོས་སྐུ་གཅིག་ཡིན་ན། སངས་རྒྱས་སྔ་མ་རྣམས་་་་་་
སངས་རྒྱས་པའི་ཚེ་སྔར་སངས་རྒྱས་པ་དང་། འཚང་རྒྱ་རྒྱུའི་ཆོས་སྐུ་ཡང་སྔོན་དུ་ཐོབ་ཟིན་
པས་ཤིན་ཏུ་འགལ་བའི་ཕྱིར། ཞེས་གསུངས་པ་ལ། ཁྱོད་ཀྱིས། ཊཱིཀ་ཆེན་ལས་དེ་ལྟར་བཤད་
པ་ནི། རྩ་བར་གསང་བ་འདི་བཤད་པར་མི་བྱ་བའི་ཡུལ་དུ་སོང་སྟེ། རྒྱུ་མཚན་དེ་གཉིས་་་
བཟུང་ནས་གཞན་ངོར་དེ་རིང་སངས་རྒྱས་པ་ལྟ་བུ་ཞིག་གིས་ཆོས་སྐུའི་ཐོག་མ་ཚད་་་་་་་
བཟུང་དུ་མེད་པ་བློར་མ་ཤོང་ནས་སངས་རྒྱས་ཀྱིས་ཆོས་སྐུ་གཅིག་ཡིན་ཞེས་སྐུར་བ་་་་་་
བཏབ་འདུག་པའི་ཕྱིར་རོ། །ཞེས་བྲིས་པ་རྣམས་ནི། ལུང་རིགས་དང་འགལ་ཞིང་ཁས་་་་་
བླངས་ནང་འགལ་བར་སྣང་སྟེ། ཇི་ལྟར་འགལ་ན། དེ་རིང་སངས་རྒྱས་པའི་སངས་རྒྱས་་་
འཕགས་པ་དེས་འདིར་བཤད་པའི་སྐུ་གསུམ་ཀ་ཐོབ་པར་ཐལ། དེ་སངས་རྒྱས་ཡིན་པ་ནི་
གང་ཞིག འདིར་བཤད་པའི་འབྲས་བུའི་རྣམ་གཞག་སངས་རྒྱས་སྤྱིའི་དབང་དུ་བྱས་པ་
ཡིན་པའི་ཕྱིར། འདོད་ན། དེས་སྐུ་གསུམ་ཀ་དེ་རིང་ཐོབ་པར་ཐལ། དེ་དེ་རིང་སངས་རྒྱས་
པ་གང་ཞིག སྐུ་གསུམ་ཐོབ་པ་དེ་སངས་རྒྱས་སྤྱིའི་དབང་དུ་བྱས་པའི་ཕྱིར། རྟགས་གཉིས་
དངོས། འདོད་ན། དེས་དེ་རིང་ཆོས་སྐུ་ཐོབ་པར་ཐལ། འདོད་པའི་ཕྱིར། འདོད་མི་ནུས་ཏེ།
དེས་བསྐལ་པ་དཔག་ཏུ་མེད་པའི་སྔ་རོལ་ཏུ་ཆོས་སྐུ་ཐོབ་པའི་ཕྱིར། དེའི་ཆོས་སྐུའི་བསྐལ་
པ་དཔག་ཏུ་མེད་པའི་སྔ་རོལ་ཏུ་སངས་རྒྱས་པའི་སངས་རྒྱས་ཀྱི་ཆོས་སྐུ་དང་དབྱེར་མེད་
པའི་ཕྱིར། གཞན་ཡང་། དེ་རིང་གསར་དུ་སངས་རྒྱས་པའི་སངས་རྒྱས་ཀྱི་ཆོས་སྐུའི་ཐོག་མ་
དེ་རིང་ཡིན་པར་ཐལ། དེས་གཟུགས་སྐུ་ཐོབ་པའི་ཐོག་མ་དེ་རིང་གང་ཞིག དེས་སྔར་་་་་
བཤད་པའི་སྐུ་གསུམ་ཅིག་ཅར་དུ་ཐོབ་པའི་ཕྱིར། དང་པོ་གྲུབ་སྟེ། དེས་སངས་རྒྱས་ཐོབ་་
པའི་ཐོག་མ་དེ་རིང་ཡིན་པའི་ཕྱིར། གཉིས་པ་གྲུབ་སྟེ། ཁྱེད་རང་གིས་སྤྲུལ་སྐུ་འབྱུང་བའི་
རྒྱུ་ནི་སྔར་བཤད་པའི་སྐུ་གསུམ་ཅིག་ཅར་བརྙེས་པ་དེ་ཉིད་ཡིན་ལ། ཞེས་ཁྱོད་རང་གིས་་་
གོང་དུ་བཤད་པའི་ཕྱིར། གཞན་ཡང་། ཁྱོད་ཀྱིས་རང་བཞིན་རྣམ་དག་གི་ཆོས་དབྱིངས་བློ་
བུར་གྱི་དྲི་མ་ཟད་པའི་ཚེ་དེ་ཉིད་སངས་རྒྱས་དངོས་སུ་མ་ཐོབ་པས་དེའི་ཐོག་མ་མེད་ཅེས་
བཤད་པ་དེ་མི་འཐད་པར་ཐལ། རང་བཞིན་རྣམ་དག་སངས་རྒྱས་གང་ཞིག ཆོས་སྐུའི་་་
512



ཐོག་མ་ཡོད་པའི་ཕྱིར། འཁོར་གསུམ། རྟགས་དང་པོ་ཁས་བླངས་སོ། །རང་བཞིན་རྣམ་དག་
གདོད་ནས་སངས་རྒྱས་ཡིན་པ་དང་། ཞེས་ཁྱོད་རང་གིས་བཤད་པའི་ཕྱིར། ཞེས་པ་ཡང་་
ཁས་བླངས་པ་ནི། ཁྱོད་རང་གིས་བཤད་མ་ཐག་པ་དེའི་མཇུག་ཏུ་དེའི་ཐོག་མ་མེད་པ་་་་
གསང་བ་ཡིན་པ་ནི། སངས་རྒྱས་ཐོག་མ་ཐ་མ་མེད། །དང་པོའི་སངས་རྒྱས་རྒྱུ་མེད་པ། །
ཞེས་དྲངས་པའི་ཕྱིར། གཞན་ཡང་། སེམས་ཅན་ཐམས་ཅད་འབད་མེད་དུ་གྲོལ་བར་ཐལ།
སེམས་ཅན་ཐམས་ཅད་ཀྱི་རྒྱུ་ལ་སངས་རྒྱས་ཡོད་པའི་ཕྱིར་ཏེ། སེམས་ཅན་ཐམས་ཅད་ཀྱི་
རྒྱུ་ལ་རང་བཞིན་རྣམ་དག་ཡོད་པ་གང་ཞིག དེ་སངས་རྒྱས་ཡིན་པའི་ཕྱིར། ཁྱོད་ལྟར་ན་་་་
སངས་རྒྱས་ཐོབ་པ་དང་མ་ཐོབ་པའི་ས་མཚམས་ཀྱང་གཞག་ཏུ་མེད་པར་འགྱུར་ཏེ། མ་
འོངས་པ་ན་སངས་རྒྱས་ཐོབ་འགྱུར་གྱི་སེམས་ཅན་རྣམས་ཀྱིས་ཀྱང་སངས་རྒྱས་ཟིན་གྱིས་
ཆོས་སྐུ་དབྱེར་མེད་གཅིག་ཏུ་འདོད་པ་ནི། སེར་སྐྱ་པས་སྤྱི་གཙོ་བོ་རྟག་པ་དང་རྣམ་འགྱུར་
ཐམས་ཅད་ཀྱི་བདག་པོར་ཁས་བླངས་པ་དང་ཁྱད་པར་མི་འདུག་པས། འདི་ལྟ་བུའི་་་་་
གསང་ཚིག་ནི་ཐར་འདོད་རྣམས་ཀྱི་རྣ་བར་བསྒྲག་པར་བྱ་བ་མིན་པས། ཐར་འདོད་་་་་
རྣམས་དེ་བསྙད་པའི་ཡུལ་མ་ཡིན་པ་བདེན་པར་སྣང་ངོ། །ཡང་ཁྱོད་ཀྱིས་ཊིཀ་ཆེན་དུ། ཟླ་
བའི་ཞབས་ཀྱིས་འཕགས་པ་ཡབ་སྲས་ཀྱི་དགོངས་པ་འགྲེལ་ཚུལ་འདི། སེམས་ཙམ་པར་མ་
ཟད་དབུ་མ་རང་རྒྱུད་པ་རྣམས་ཀྱི་ལུགས་དང་ཡང་ཐུན་མོང་མིན་པར་གསུངས་པ་ལ་དེ་
མི་འཐད་དེ། འདིར་རང་རྒྱུད་པ་ལ་ཟུར་ཟ་བ་ཡིན་ན་བསྟན་བཅོས་གཞན་ལས་སྐྱེ་བ་སྔ་་
ཕྱི་གཉིས་སོ་སོར་སོང་བས་དཔེ་དོན་མི་འགྲིག་པའི་ཕྱིར་དང༌། ཞེས་སོགས་བློ་མ་ཞི་བའི་་་
དགག་པ་བྲིས་པ་ལ་ལན་གཞན་བརྗོད་དགོས་པར་མི་འདུག རང་འགྲེལ་ལས། ཇི་ལྟར་་་
དབུ་མའི་བསྟན་བཅོས་མ་རྟོགས་པར་བསྟན་བཅོས་གཞན་ལ་སྟོང་པ་ཉིད་ཅེས་བྱ་བའི་་་
ཆོས་འདི་ཕྱིན་ཅི་མ་ལོག་པར་མི་བརྗོད་པ་དེ་བཞིན་དུ། ཁོ་བོ་ཅག་གིས་འདིར་ལུགས་གང་
ཞིག་བརྒལ་ལན་དང་བཅས་པར་བསྙད་པའི་ལུགས་འདི་ནས་འབྱུང་བ་དེ་ཡང་སྟོང་་་་
ཉིད་ཀྱི་ཆོས་ལྟར་བསྟན་བཅོས་གཞན་མེད་དོ་ཞེས་མཁས་པ་རྣམས་ཀྱིས་ངེས་པར་མཛད་
དུ་གསོལ། ཞེས་དཔལ་ལྡན་ཟླ་བ་རང་ཉིད་ཀྱིས་རྩ་ཤེའི་དགོངས་པ་འདི་འགྲེལ་ཚུལ་་་་་
513



སེམས་ཙམ་པ་དང་རང་རྒྱུད་པ་སོགས་ཀྱི་འགྲེལ་ཚུལ་གཞན་ཐམས་ཅད་ལས་ཐུན་མོང་་་
མིན་པར་གསུངས་པ་འདི་ལུང་རིགས་ཀྱི་སྒྲུབ་བྱེད་ཕུལ་དུ་བྱུང་བ་ཡིན་ནོ། །
༣. དེ་དག་གི་དོན་བསྡུས་ཏེ་ཕྱིན་ཆད་བག་ཡོད་པར་གདམས་པ།
གསུམ་པ་དེ་དག་གི་དོན་བསྡུས་ཏེ་ཕྱིན་ཆད་བག་ཡོད་པར་གདམས་པ་ནི།
གདུལ་བྱའི་དགའ་མའི་སེམས་ཀྱི་ཀུན་གསལ་མར། །རབ་འབྱམས་རྒྱལ་བའི་ཡེ་ཤེས་མཚན་
དཔེ་ཡི། །དཀྱིལ་འཁོར་གཟུགས་སྐུར་ཤར་བས་ཉིན་མོར་བྱེད། །འཕྲིན་ལས་འོད་སྟོང་འཕྲོ་
བས་ཕན་བདེ་ཡི། །པདྨོའི་འཛུམ་འཕྲེང་ཕྱོགས་བཅུར་རྒྱས་བྱེད་ཅིང་། །འགྲོ་བའི་མུན་པ་
མ་ལུས་སེལ་བ་ཡི། །ཐུབ་དབང་ནམ་མཁའི་ནོར་བུ་སྲས་བཅས་ལ། །སྒོ་གསུམ་གུས་པ་ཆེན་
པོས་བདག་ཕྱག་འཚལ། །ཐུབ་དབང་བསྟན་པའི་སྙིང་པོ་མཐའ་བྲལ་ལམ། །གསལ་བྱེད་་་
མཆོག་ཏུ་རྒྱལ་བས་ལུང་བསྟན་པ། །འཕགས་མཆོག་ཀླུ་སྒྲུབ་ཡབ་སྲས་ཐམས་ཅད་དང་། །
རྒྱལ་བ་མཆོག་དང་ཀླུ་སྒྲུབ་ཡབ་སྲས་ཀྱི། །ལམ་སྲོལ་ཕྱེ་ནས་འགྲོ་རྣམས་ཐར་པ་ཡི། །རིན་་་
ཆེན་གླིང་དུ་འཁྲིད་མཛད་ཙོང་ཁ་པ། །སྲས་དང་བཅས་ལ་སྙིང་ནས་གུས་པས་འདུད། །་
བསྟན་པའི་སྙིང་པོ་མཐའ་བྲལ་དབུ་མའི་ལམ། །གསལ་བྱེད་བློ་བཟང་ལེགས་བཤད་འོད་་
སྟོང་གིས། །ཡོན་ཏན་ཀུན་རྟེན་ཐུབ་བསྟན་ནོར་འཛིན་མ། །ཕན་བདེའི་འོད་ཀྱིས་རབ་་་་
འགེངས་ཙོང་ཁ་པའི། །འཕྲིན་ལས་འོད་སྟོང་འཛམ་གླིང་ཁྱབ་གྱུར་ཏེ། །ཐུབ་བསྟན་ཆུ་སྐྱེས་
འདབ་མ་ཁ་ཕྱེ་ནས། །སྐལ་བཟང་བུང་བ་མཐའ་དག་ལམ་བཟང་གི། །སྦྲང་རྩིའི་བཅུད་་་་
ཀྱིས་ལུས་སྟོབས་རབ་རྒྱས་ཤིང་། །དུག་གསུམ་མུན་པ་མིང་གི་ལྷག་མར་མཛད། །དེ་ཚེ་ནག་
ཕྱོགས་འབྱུང་པོས་རབ་བསྐྱོད་པའི། །མཁས་རློམ་ཆུ་འཛིན་ནག་པོར་རབ་འཁྲིགས་ཏེ། །
དམ་པ་སྨོད་པའི་ངན་སྨྲ་སྤྲིན་གྱི་སྒྲ། །དྲག་པོ་སྒྲོག་ཅིང་ཕྲག་དོག་གློག་འཕྲེང་འཁྱུག །ཉེས་
བཤད་མེ་ཆར་འབེབས་པས་ཕན་བདེ་འཇོམས། །དེ་ཉིད་མ་བཟོད་མཐའ་བྲལ་ལམ་བཟང་
ལ། །རིག་སྔགས་འཆང་ཞིང་རྣམ་དག་ལུང་རིགས་ཀྱི། །དྲག་སྔགས་ཆེར་སྒྲོག་ཡོངས་འཛིན་
དམ་པ་ཡིས། །ལུང་རིགས་སྔགས་སྒྲ་དྲག་པོས་མཁས་རློམ་གྱི། །སྤྲིན་ནག་ཁོར་ཡུག་ལྕགས་
514



རིའི་བར་དུ་བསྐྲད། །རྒྱལ་བ་གཉིས་པའི་ལེགས་བཤད་འོད་སྟོང་གསལ། །ཕན་བདེའི་ལོ་
ཏོག་ཆེས་ཆེར་རྒྱས་གྱུར་ཏེ། །ཐར་འདོད་སྐལ་བཟང་དོན་ཀུན་གྲུབ་པར་འགྱུར། །བློ་གསལ་
གཟུར་གནས་རྣམས་ལ་ཕན་པའི་གཏམ། །སྨྲས་པ་འདི་དག་ཡིད་ལ་གཅགས་པར་མཛོད། །
དལ་བའི་རྟེན་ཐོབ་བསྟན་དང་མཇལ་དུས་འདིར། །སྡུག་བསྔལ་རྦ་ཀློང་གཡོ་བའི་སྲིད་་་་
མཚོ་ལ། །ཐབས་ཤེས་ཟུང་དུ་འབྲེལ་བའི་གྲུ་ཆེན་གྱིས། །བརྒལ་ནས་ཐར་པའི་ནོར་བུ་ལེན་
པར་གཅེས། །ཟབ་དོན་འགྲེལ་བར་རྒྱལ་བས་ལུང་བསྟན་པའི། །རྒྱལ་བའི་སྲས་པོ་ཀླུ་སྒྲུབ་
སྙིང་པོ་ཡིས། །རྒྱལ་བའི་དགོངས་པ་ཇི་བཞིན་ཕྱེ་མོད་ཀྱི། །ལྟ་བའི་སྙིགས་མ་མཚོ་ལྟར་་་་་
བརྡོལ་གྱུར་པས། །ཁ་ཅིག་རྟག་ལྟ་རི་བོའི་སྤོ་ལ་འཛེག །གཞན་དག་མི་བཟད་ཆད་པའི་་་
གཡང་ལ་ལྕེབས། །ཀུན་ཀྱང་དབུ་མའི་ལམ་འདི་རིང་དུ་སྤངས། །ཐུབ་བསྟན་ནོར་བུ་དྲི་་་་
མས་སྦགས་དུས་འདིར། །འགྲོ་བའི་དེད་དཔོན་བློ་བཟང་དགེ་བའི་བཤེས། །སྨོན་ལམ་་་་་
དབང་གིས་བྱང་གི་ཕྱོགས་འདིར་བྱོན། །ཐུབ་བསྟན་ནོར་བུ་ཀུན་ནས་གསལ་བར་མཛད། །
གང་དག་སྲིད་པའི་མཚོ་ལས་བརྒལ་འདོད་ཀྱང་། །སྲིད་པའི་རྩ་བ་དྲུངས་ནས་འབྱིན་པ་ཡི། །
བདག་མེད་རྟོགས་པའི་ལམ་བཟང་མི་བསྒོམ་པར། །ཡིད་བྱེད་འགོག་པ་ཧྭ་ཤང་ལྟ་བ་ལ། །
མཆོག་ཏུ་བཟུང་ནས་འབད་ནས་སྒོམ་བྱེད་རྣམས། །ཆུ་འདོད་སྨིག་རྒྱུ་རྙོག་པར་བྱེད་དང་
མཚུངས། །ཚད་ལྡན་མཁས་པའི་གཞུང་དང་མི་མཐུན་པའི། །ལམ་ལ་འབད་པ་སྐྲུན་པ་་་་
འཕྱར་དང་མཚུངས། །ཀུན་བརྟགས་གྲུབ་པའི་ཆགས་སྡང་ལ་བརྟེན་ནས། །གཞན་ཕྱོགས་་
རིས་སུ་བཅད་ནས་སྨོད་བྱེད་པ། །དམ་ཆོས་སྤོང་བའི་ལས་ངན་གསོག་པ་ཡིན། །ཐར་་་་་་
འདོད་རྣམས་ཀྱིས་འཁྲུལ་མེད་ལམ་བཟང་ལ། །འབད་ཅིང་དག་སྣང་ཕྱོགས་མེད་སྦྱོང་བ་་
འདི། །ནམ་ཞིག་གཏན་གྱི་འདུན་མ་ཟིན་པར་གོ། །ཐར་འདོད་ཐར་པའི་ལམ་ལ་འགོད་་་
པའི་ཕྱིར། །ལོག་རྟོག་ལུང་དང་རིགས་པས་སེལ་བ་ནི། །བསྟན་ལ་ཕན་པའི་དགག་བསྒྲུབ་
ཡིན་མོད་ཀྱི། །རང་གཞན་གྲུབ་མཐའི་ཆགས་སྡང་ལ་བརྟེན་ནས། །སྐྱེས་བུ་དམ་པ་རྣམས་
དང་དེ་ཡི་ལུགས། །སྨད་པའི་དགག་བསྒྲུབ་འདི་རྣམས་དམྱལ་བའི་རྒྱུ། །ཐར་འདོད་རྣམས་
ཀྱིས་དགག་བསྒྲུབ་གནས་འདི་ལ། །བག་ཡོད་བསྟེན་ནས་བླང་དོར་མཛད་འཚལ་ལོ། །དེ་་་
51 5



ཕྱིར་མཐའ་བྲལ་ལམ་བཟང་ལྷ་ཡི་ལམ། །རྒྱལ་བ་གཉིས་པའི་མཁྱེན་བརྩེའི་འོད་སྟོང་གིས། །
གསལ་བར་བྱས་ཚེ་མཁས་རློམ་དུ་མ་ཡི། །ལོག་རྟོག་ཐུན་མཚམས་མུན་པས་བསྒྲིབས་པ་ན།།
ཡོངས་འཛིན་དམ་པའི་ལེགས་བཤད་འོད་དཀར་གྱིས། །ལོག་རྟོག་མུན་པ་སེལ་བའི་ཆ་་་་
ཤས་རྣམས། །ཡོངས་སུ་རྫོགས་པར་བདག་གིས་བགྱིས་འདི་ལ། །ཟབ་མོའི་ཤེས་བྱ་བྱིས་བློས་
རྟོགས་དཀའ་བས། །མ་རྟོགས་ལོག་རྟོག་ནོངས་པའི་ཚོགས་མཆིས་ན། །འཕགས་དང་དམ་
པ་རྣམས་ལ་བཟོད་པར་གསོལ། །དེ་ལས་ཐོབ་པའི་རབ་དཀར་གང་གཱའི་རྒྱུན། །འཁོར་་་་་
འདས་རྣམ་དཀར་ཆུ་ཀླུང་དཔག་མེད་དང་། །ལྷན་ཅིག་ཀུན་མཁྱེན་རྒྱ་མཚོར་ཞུགས་གྱུར་
ཏེ། །སྐུ་གསུམ་ཆུ་གཏེར་ཆེ་དང་དབྱེར་མེད་ཤོག །ཅེས་ཟབ་མོ་སྟོང་པ་ཉིད་ཀྱི་ལྟ་བ་ལ་ལོག་
རྟོག་འགོག་པར་བྱེད་པའི་བསྟན་བཅོས་ལྟ་ངན་མུན་སེལ་ཞེས་བྱ་བ། རྗེ་བཙུན་འཇམ་་་་་
པའི་དབྱངས་དང་དབྱེར་མེད་པའི་དཔལ་ལྡན་བླ་མ་དམ་པ་རྗེ་བཙུན་ཆོས་ཀྱི་རྒྱལ་མཚན་
དཔལ་བཟང་པོས་མཛད་པའི་འཕྲོ་ཅུང་ཟད་ལུས་འདུག་པ་འཕྲོས་ལུས་པ་མི་མཛེས་པར་
འདུག་པས། འཕྲོ་ལུས་ཁྱོད་ཀྱིས་གྱིས་ཤིག་ཅེས། ས་སྐྱོང་མིའི་དབང་པོ་རིག་གནས་མཐའ་
དག་ལ་མཁྱེན་པ་རྒྱས་ཤིང་བསོད་ནམས་ཆེན་པོའི་སྟོབས་ཀྱིས་ས་ཆེན་པོ་ལ་མངའ་བསྒྱུར་
བའི་ཆོས་རྒྱལ་ཆེན་པོ་བཀྲ་ཤིས་ཀྱི་མཚན་ཅན་གྱིས་བཀའ་ལུང་ནན་ཆེར་གནང་བ་དང་།
སྡེ་སྣོད་འཛིན་པ་དུ་མས་ཀྱང་དེ་ལྟར་གྱིས་ཤིག་ཅེས་གསུངས་པ་རྣམས་དང་དུ་བླངས་ཏེ།
དབུ་མའི་གཞུང་ལུགས་མང་དུ་ཐོས་ཤིང་བླ་མ་དམ་པའི་བཀའ་དྲིན་ལས་འཕགས་པ་ཡབ་
སྲས་ཀྱི་ལུགས་བཟང་ལ་དང་བ་ཐོབ་པའི་ཤཱཀྱའི་དགེ་སློང་བདེ་ལེགས་ཉི་མས་འཕགས་པ་
འཇིག་རྟེན་དབང་ཕྱུག་གི་གནས། ཕ་བོང་ཁར་སྦྱར་བ་འདིས་ཀྱང་བསྟན་པ་རིན་པོ་ཆེ་་་
དར་ཞིང་རྒྱས་པ་དང་འགྲོ་བ་མཐའ་དག་ལ་ཕན་པ་རྒྱ་ཆེན་པོ་འབྱུང་བར་གྱུར་ཅིག རྒྱལ་
ཀུན་ཤེས་རབ་རལ་གྲི་རྣོན་པོའི་མཚོན། །རྣམ་དཔྱོད་དཔུང་བས་བཏེག་ནས་ཐུབ་བསྟན་གྱི།།
ལོག་རྟོག་དྲ་བ་གཅོད་མཛད་ཙོང་ཁ་པ། །འཇམ་དཔལ་རྡོ་རྗེ་ངུར་སྨྲིག་ཟློས་གར་མཁས། །
ཕྲ་ཞིབ་མཛངས་པའི་ནོར་བུ་ཀེ་ཏ་ཀས། །ལན་བརྒྱར་དྲུངས་པའི་ཁྱོད་གསུང་དྭངས་པའི་
ཆུར། །འཁྲུལ་བའི་རྙོག་མ་ཀུན་མཁྱེན་ཡེ་ཤེས་ཀྱིས། །ཕྲ་རབ་རྡུལ་ཙམ་གཟིགས་པའི་གནས་
516



མ་གྱུར། །འོན་ཏེ་བྱེ་བྲག་སྨྲ་བས་ཤེར་ཕྱོགས་རྣམས། །ཐུབ་གསུང་མིན་ཞེས་རྒོལ་བ་དེ་་་་
བཞིན་དུ། །གཞུང་ལུགས་མང་ཐོས་མཁས་པ་གོ་ཤཱག་གིས། །རྒྱལ་བ་གཉིས་པའི་གསུང་ལ་
རྣམ་པར་བཤུང་། །ཚུལ་དེར་མ་བཟོད་འཇམ་དབྱངས་ཆེས་དགའ་བའི། །བློ་གྲོས་རྣམ་པར་
ཡངས་པའི་བཤེས་གཉེན་དང༌། །རྗེ་བཙུན་ཆོས་ཀྱི་རྒྱལ་མཚན་དཔལ་བཟང་པོས། །རྩོད་་་
ལན་རྡོ་རྗེའི་ཐོག་གི་རྗེས་འགྲོ་མཛད། །ཕན་ཚུན་དམ་བཅའ་འགོག་པའི་ལུང་རིགས་ཀྱིས། །
ཐལ་འགྱུར་འཕེན་པ་རྒྱ་བོད་མཁས་པའི་ལུགས། །སྨོད་ཚིག་ཀུ་རེའི་ཚུལ་སྨྲ་རྟོག་གེ་ཡི། །
ངང་ཚུལ་ཡིན་གྱི་འཁོན་དུ་འཛིན་རྣམས་རྨོངས། །མི་བསྲུན་བརླང་པོར་སྤྱོད་སེམས་མི་་་་
ལྡན་ཡང་། །རང་བསྟན་གྲུབ་མཐའི་ཁ་འཛིན་ཆེད་ཙམ་དུ། །སེར་འབྲས་ཆོས་རྗེ་རྣམ་་་་
གཉིས་ལེགས་བཤད་སྨན། །འཛད་མེད་བར་གྱི་ཟ་མ་ཏོག་འདིར་འཁྱིལ། །དགེ་དེས་ཕྱག་རྒྱ་
བ་སོགས་གྲུབ་མཐའ་ཡིས། །མ་བསླད་མཉམ་མེད་རི་བོ་དགའ་ལྡན་པའི། །རིང་ལུགས་སྤྱི་
དང་ཁྱད་པར་དབུ་མ་ཡི། །མིང་དོན་འཁྲུལ་མེད་བསྟན་པ་རྒྱས་གྱུར་ཅིག །ཅེས་རྒྱལ་་་་་
གཉིས་པ་ཙོང་ཁ་པ་ཆེན་པོའི་གསུང་རབ་རིན་པོ་ཆེ་ལ། དཔལ་ལྡན་ས་སྐྱ་པའི་བསྟན་་་་་
འཛིན་ཀུན་མཁྱེན་གོ་རམས་པ་དང་། པཎ་ཆེན་ཤཱཀ་མཆོག་གཉིས་ཀྱིས་རྩོད་ཅིང་། དེ་ལན་
སེར་འབྲས་ཆོས་རྗེ་འཇམ་དཔལ་དབྱངས་དང་ཞལ་མི་གཉིས་པ་རྣམ་གཉིས་ཀྱིས་མཛད་
པ་མཐའ་དག འཕགས་བོད་པཎ་གྲུབ་རྣམས་ཀྱི་རྣམ་པར་ཐར་པ་དང་མཚུངས་པ་ཁོ་ན་་་
ཡིན་པས་རྗེས་སུ་ཡི་རང་བའི་ཡུལ་དུ་གྱུར་ལ། རྩོད་པའི་ཡི་གེ་རྣམས་པར་དུ་འཁོད་འདུག་
ནའང་། རྩོད་ལན་པར་དུ་མ་འཁོད་པས་དཔེ་རྒྱུན་དཀོན་པས་ཐལ་མོ་ཡ་གཅིག་ལྟར་དུ་་་
སོང་བས་ཆོས་སྦྱིན་མི་ཟད་པའི་ཆེད། དགའ་ལྡན་ཕུན་ཚོགས་གླིང་དུ་པར་དུ་བསྐྲུན་ཚེ་ཟ་
ཧོར་གྱི་བནྡྷེས་སྦྱར་བའི་ཡི་གེ་པ་ནི་ཆང་ཁྱིམ་པ་ངག་དབང་མཁྱེན་བརྩེའོ། །རྒྱལ་ཀུན་ཡབ་
གཅིག་འཇམ་དཔལ་ངུར་སྨིག་གར། །བསྒྱུར་མཛད་ཙོང་ཁའི་ཤར་རིའི་ཕྲག་པ་ནས། །ཐོན་
ཏེ་ལུང་རིགས་འོད་སྟོང་རབ་སྤྲོས་པས། །གངས་ལྗོངས་ལོག་རྟོག་སྨག་རུམ་ཕ་མཐར་བསྐྲད།།
འོན་ཏང་སྙིགས་འགྲོའི་བསོད་ནམས་མཐུ་དམན་པས། །འཇམ་མགོན་ཉིན་བྱེད་ཟེར་གྱིས་
བཏང་བ་ན། །ལས་སྣང་བྱང་བལྟས་ཕུག་པར་གནས་འཆའ་བའི། །བྱ་རོག་སྒྲ་དེས་ལྟ་ངན་
517



ཅ་ཅོ་སྒྲོག །དེ་ཚེ་སེར་འབྲས་ཆོས་རྗེ་རྣམ་གཉིས་ཀྱིས། །མཁྱེན་དཔྱོད་ཆུ་འཛིན་ཀློང་ནས་
ལུང་རིགས་ཀྱིས། །རྩོད་ངག་རྡོ་རྗེའི་མེ་ཆར་སྤྲོས་པ་ན། །རྒོལ་བའི་ལྟ་ངན་བྲག་རི་ཕྱེ་མར་
འཐག །རྒྱལ་མཆོག་ལྔ་བ་ཆེན་པོས་རྒོལ་ལན་རྣམས། །པར་དུ་བསྐྲུན་ཀྱང་འགྲོ་ཆེས་བགྲེས་
པ་ན། །སྐྱབས་མགོན་སྲིད་སྐྱོང་ཆེན་པོའི་བཀའ་དགོངས་བཞིན། །དགའ་བ་བརྒྱ་ལྡན་་་་་་
མཆོག་ནས་སླར་ཡང་བསྐྲུན། །དགེ་འདིས་འཁྲུལ་བྲལ་འཇམ་མགོན་རིང་ལུགས་རྒྱས། །
མཆོད་ཡོན་གཙོ་གྱུར་དེ་འཛིན་ཞབས་སེན་བརྟན། །འགྲོ་ཀུན་རྟག་ཆད་གོལ་སའི་མཐའ་
སྤང་བའི། །མཐའ་བྲལ་དབུ་མའི་དགོངས་དོན་མྱུར་རྟོགས་ཤོག །ཅེས་པའི་རྩོད་ལན་འདི་
ཉིད་བགྲེས་ཟད་ལ་བརྟེན་སྲིད་སྐྱོང་པཎྜི་ཏའི་བཀའ་བཞིན་རབ་བྱུང་བཅུ་དྲུག་པའི་ཤིང་
སྤྲེ་ལོ་པར་དུ་བསྐྲུན་པའི་སྨོན་ཚིག་ཏུ་ངག་ལྡན་པས་སྦྱར་བའོ། །འདི་ཞོལ་པར་ཁང་ཆེན་་
པོར་བཞུགས།། །།
518



༄༅། །ལྟ་བ་ངན་པ་ཚར་གཅོད་པའི་བསྟན་བཅོས་གནམ་
ལྕགས་འཁོར་ལོ་ཞེས་བྱ་བ་བཞུགས་སོ། །
འཇམ་དབྱངས་དགའ་བའི་བློ་གྲོས་ཀྱིས་མཛད། །



༄༅། །རྒྱལ་བ་མ་ཕམ་པ་དང་རྗེ་བཙུན་འཇམ་པའི་དབྱངས་ཀྱི་ཞབས་ལ་གུས་པས་
ཕྱག་འཚལ་ལོ། །གང་ཞིག་ཤར་བས་ལྟ་ངན་མུན་པའི་ཚོགས། །རང་གནས་བཏང་སྟེ་འབྲོས་
པར་ལྷུར་ལེན་པ། །བློ་བཟང་སྨྲ་བའི་ཉི་མ་ས་གསུམ་ན། །གྲགས་པའི་འོད་སྟོང་འགྱེད་གང་
རྟག་པར་རྒྱལ། །ལུང་རིགས་འདབ་གཤོག་རྒྱས་པའི་ལང་ཚོ་ཅན། །དཔལ་ལྡན་ངང་བའི་ས་
རྒྱལ་བོ་དར་མ་ཞེས། །ཤེས་བྱའི་མཁའ་ལ་འཇིག་མེད་རྣམ་རོལ་བ། །ཁྱོད་ཀྱི་རྣམ་དཀར་་་་
མཛད་པས་བདག་ཡིད་སྐྱོངས། །ཐུབ་བསྟན་གངས་རིའི་སྤོ་ལ་རྣམ་པར་འགྱིང་། །བློ་གྲོས་
མི་ཟད་འབར་བའི་སྤར་ཁྱིམ་འཆང་། །མཁས་གྲུབ་སྨྲ་བའི་སེང་གེ་དགེ་ལེགས་དཔལ། །
རྒོལ་ངན་གཉིས་འཐུང་མྱོས་པའི་ཀླད་པ་འགེམས། །རྗེ་བཙུན་བླ་མ་གསུམ་གྱི་གདམས་་་་་
པའི་བཅུད། །ངོམས་པ་མེད་པར་འཐུངས་པའི་ལུས་སྟོབས་ཅན། །འཇམ་དབྱངས་དགའ་་
བའི་བློ་གྲོས་ཁོ་བོ་ཡི། །ཡིད་ལ་མི་འཆར་ཤེས་བྱའི་རྣམ་པ་གང་། །རྙེད་སྐུར་འདོད་པའི་་་་
ཆང་གིས་ཡིད་རབ་མྱོས། །བག་མེད་ཐོ་ཅོའི་སྤྱོད་པས་བརྟུལ་ཞུགས་ཉམས། །ངག་གིས་མུ་
ཅོར་སྨྲ་བ་ལྷུར་ལེན་པ། །འདི་དག་མཁས་པའི་མདུན་སར་གཞོམ་པར་བྱ། །ཆོས་དང་དོན་
ལྡན་སྨྲ་བའི་འབེལ་གཏམ་གྱིས། །རིགས་ལམ་ཕྲ་མོ་འབྱེད་པའི་མཁས་པ་དག །གཏོལ་མེད་
བྱུང་རྒྱལ་སྨྲ་བའི་བྱིས་པ་དང་། །ལྷན་ཅིག་བརྒལ་ངན་བགྱིད་པར་མི་སྤྲོ་མོད། །དྲི་བྲལ་་་་
མཁའ་ལ་ཤར་བའི་འོད་སྟོང་ཅན། །ཉི་ཟེར་སྦྲང་མའི་གཤོག་པས་སྒྲིབ་སྙམ་པའི། །འཁྱོག་
ལྡན་ཡིད་ཀྱི་མྱ་ངན་སེལ་བའི་སླད། །ཁོ་བོས་ངག་གི་མཆོད་སྦྱིན་འདི་བརྩམ་མོ། ། །
དེ་ཡང་འདི་སྐད་ཅེས་ཐོས་ཏེ། ཡུལ་གངས་ཅན་གྱི་ལྗོངས་འདིར། སྔོན་རབས་སུ་
བྱོན་པའི་སྐྱེས་ཆེན་དག་གིས། དང་པོར་ཐུབ་པའི་བརྟུལ་ཞུགས་དྲི་མ་མེད་པ་མནོས་ཏེ།
ཀློག་པ་ཐོས་བསམ་དང་སྒྲུབ་པ་བསམ་གཏན་གྱི་འཁོར་ལོ་རྣམ་པ་གཉིས་ཀྱི་བྱ་བས་རྒྱལ་
བའི་བསྟན་པ་རང་གཞན་གྱི་རྒྱུད་ལ་འཛིན་ཅིང་སྤེལ་བར་མཛད་པ་ལས། མ་རྟོགས་པ་་་་
དང་ལོག་པར་རྟོག་པ་དང་ཐེ་ཚོམ་གྱི་དྲི་མ་བསལ་བའི་སྒོ་ནས་བསྟན་པ་རིན་པོ་ཆེ་ལ་བྱི་
དོར་བགྱིད་པའི་ཐབས་སུ། སྒྲུབ་པ་དང་སུན་འབྱིན་གྱི་རྣམ་པར་གཞག་པ་རྒྱ་ཆེར་བགྱིད་
པའི་མངོན་པར་བརྩོན་པ་ལྷོད་པ་མེད་པར་གྱུར་ཏོ་ཞེས་གྲག་གོ། །ཚུལ་དེ་ལྟ་བུའི་གཏམ་་
521



དུ་བྱ་བ་རྣ་བར་ལྷུང་བས་འགྲམ་ཆུ་ལྡང་བའི་ཕྱིས་ཀྱི་བྱིས་པའི་སྐྱེ་བོ་དགེ་བའི་བཤེས་་་་་
གཉེན་གྱི་ཤ་ཚུགས་འཛིན་པ་དག་གིས་ཀྱང་། བྱིས་པ་ཆུང་ངུ་རྒྱན་པོའི་རྗེས་སུ་ཟློས་པ་ལྟར།
རང་ཕྱོགས་བསྒྲུབ་པ་དང་གཞན་ཕྱོགས་སུན་འབྱིན་པའི་བརྒལ་ལན་གྱི་གཏམ་དབུས་་་་
གཙང་གི་སའི་ཕྱོགས་འདིར་ཡི་གེ་བྲིས་པ་དུ་མ་ཞིག་སྣང་བ་ལས། རྗེ་བཙུན་ཆོས་ཀྱི་རྒྱལ་་
པོ་ཙོང་ཁ་པ་ཆེན་པོའི་ཆོས་ཚུལ་དྲི་མ་མེད་པ་ཚངས་པའི་འཇིན་རྟེན་གྱི་བར་དུ་རྒྱས་པར་
ཁྱབ་པའི་རྣམ་དཀར་གྱི་འོད་ཟེར་ཕྲག་དོག་གི་མིག་གིས་བལྟ་བར་མ་བཟོད་དེ། ཚིག་ངན་
གྱི་མུན་པའི་ཁུང་བུར་སྐྱབས་འཆའ་བ་ལྷུར་བྱེད་པའི་བྱིས་པའི་སྐྱེ་བོ་འབྱུང་པོའི་བྱ་དང་
མཚུངས་པ་འགའ་ཞིག་གིས། འཕགས་པ་ཀླུ་སྒྲུབ་ཀྱི་དགོངས་པ་སློབ་དཔོན་སངས་རྒྱས་་་
བསྐྱངས་དང་། དཔལ་ལྡན་ཟླ་བས་ཇི་ལྟར་བཀྲལ་བའི་ཐལ་འགྱུར་གྱི་ལུགས་ཐུན་མོང་མ་
ཡིན་པ་སྔོན་ཆད་བོད་ཀྱི་དབུ་མའི་བཤད་སྲོལ་འཛིན་པ་དག་གིས་ཀྱང་ཁོང་དུ་ཆུད་པར་
མ་ནུས་ཤིང་། ཟབ་པ་དང་རྒྱ་ཆེ་བའི་ལམ་གྱི་བག་ཆགས་གཏིང་ཚུགས་པ་དང་བྲལ་བའི་་
རྟོག་གེ་བ་དག་གིས་ཐོས་པ་ཙམ་གྱིས་ཡིད་ལ་སྐྲག་པ་སྐྱེད་པར་བྱེད་པའི་གནད་ཕྲ་མོ་་་་
འགའ་ཞིག རྗེ་ཉིད་ཀྱི་གསུང་སྒྲོས་ཆེན་པོ་རྣམས་སུ་བཀོད་པའི་ཡི་གེ་རགས་པ་ཙམ་མིག་
གི་ལམ་དུ་གྱུར་ཅིང་། མཐའ་མ་ཆོད་པའི་བརྡ་ཆད་ཀྱི་གཏམ་ཐར་ཐོར་རྣ་བར་ལྷུང་བས་་
རྐྱེན་བྱས་ནས། ཐོག་མ་མེད་པ་ནས་རང་ཉིད་ལམ་ངན་པར་ཞུགས་པའི་བག་ཆགས་་་་་
མཐུག་པོ་མྱུར་བ་མྱུར་བར་སད་དེ། རང་དང་རྗེས་སུ་མཐུན་པའི་འཁོར་དང་སྦྱིན་བདག་
སོགས་ཀྱི་ངོར། ཚུལ་འདི་ལྟ་བུས་རང་ཉིད་མངོན་པར་སྒྲོ་འདོགས་པར་ལྷུར་བླངས་ན། །
རྙེད་པ་དང་བཀུར་སྟི་ལྷག་པར་འཐོབ་བོ་སྙམ་དུ་ཡིད་ལ་བརྣགས་པས། རྗེ་བླ་མའི་དམ་་་
བཅའ་དེ་དག་སུན་འབྱིན་པའི་ངལ་བ་ལ་ཞུགས་ཏེ། ཚིག་སྦྱོར་གྱི་ཡི་གེ་ཆེས་མང་དུ་་་་་
བརྩམས་གདའ་བ་ལས། རེ་རེ་ནས་མཐའ་དག་པར་བཀླགས་ཏེ་མཁས་པ་ཐམས་ཅད་ཀྱིས་
མངོན་སུམ་དུ་བབ་པར་བརྒལ་ཞིང་བརྟག་པར་བྱས་ན། གཞན་གྱི་ཕྱོགས་སྔ་མ་ཁོང་དུ་་་
ཆུད་པ་ཡང་མི་སྣང་ན། སུན་འབྱིན་ཡང་དག་ཏུ་འགྱུར་བ་ལྟ་སྨོས་ཀྱང་ཅི་དགོས་པའི་་༌་་
བསྙོན་གཏམ་གྱི་ཅལ་ཅོལ་ཤ་སྟག་ཏུ་ཐམས་ཅད་ཀྱིས་ཁོང་དུ་ཆུད་ནུས་པར་ཆེས་སླ་མོད།
522



དེའི་ཕྱིར་འདི་ལྟ་བུ་མཐོང་ཞིང་ཐོས་པའི་དབུས་གཙང་གི་དགེ་བའི་བཤེས་གཉེན་རྗེ་བླ་་
མའི་ལུགས་འཛིན་པ་མཐའ་དག་གིས་ཀྱང་། སྣོད་རྐྱལ་གོག་གི་ནང་ནས་ནོར་སུག་པ་ལས་
ག་ལ་འོང་ཞེས་འདི་ལྟ་བུའི་བསྙོན་གཏམ་ལ་སྐྱུག་བྲོ་བའི་གནས་སུ་བཟུང་སྟེ་ལན་ལྡོན་་་་
པའི་ངལ་བ་མ་བྱས་པར་སྣང་ངོ༌། །དེ་ལྟ་ན་ཡང་རྗེ་བཙུན་བླ་མའི་ལུགས་ལ་ཆེས་དད་པའི་
ལས་དང་པོ་བ་འགའ་ཞིག ཤེལ་དཀར་པོའི་མཆོད་རྟེན་ལ་མི་གཙང་བའི་རིག་པ་རྒྱ་་་་
གལ་ཏེ་གོས་པར་གྱུར་ན་མི་རུང་ངོ་སྙམ་དུ་སེམས་པས། ཁོ་བོ་ཅག་ལ་འདིའི་ལན་ཅུང་་་་
ཟད་བགྱིད་དགོས་སོ་ཞེས་རྒྱང་རིང་བོ་ནས་བསྐུལ་བས། དེ་དག་གི་ངོ་མ་བཟློག་སྟེ་ཧ་ཅང་
རགས་པའི་གནས་འགའ་ཞིག་ལ་རིགས་ལམ་དཔང་དུ་བཞག་སྟེ་ལན་བརྗོད་པར་བྱའོ། །
དེས་ན་འདི་ལ་བཞི། གཞན་ལུགས་བརྗོད་པ་མི་མཁས་པར་བསྟན། དེ་ལ་སུན་འབྱིན་་་་་
བརྗོད་པར་མི་མཁས་པར་བསྟན། རང་ལུགས་བཞག་པ་མི་མཁས་པར་བསྟན། དོན་བསྡུས་
ཏེ་སླར་བག་ཡོད་པར་གདམས་པའོ། །
༡. གཞན་ལུགས་བརྗོད་པ་མི་མཁས་པར་བསྟན་པ།
ན་དང་པོ་ནི། འདིར་ཡིག་ཆ་ལྟ་བ་རྣམས་ཀྱིས་རྩོད་པའི་བཀའ་ཐོ་དང་ལན་གྱི་་་་
བཀའ་ཐོ་རིམ་པ་བཞིན་དུ་བསྒྲིགས་པ་བལྟ་བར་བྱའོ། །དེ་ལ་ཁྱོད་ཀྱི་ཕྱོགས་སྔ་མ་ཐོག་་་་
མར་བརྗོད་པ་ན། དོལ་པོ་བ་དང་རྗེ་ཙོང་པ་གཉིས་ལས། ཐོག་མར་དོལ་པོ་བའི་བཞེད་པ་
བཀོད་པ་ལ། ཁོ་བོ་ཅག་གལ་ཆུང་བས་རེ་ཞིག་བཞག་ལ། རྗེ་ཙོང་ཁ་བའི་ལུགས་བཀོད་པ་
ན། དོན་དམ་སྟོང་ཉིད་ཀྱི་རྣམ་བཞག་དང་། ཀུན་རྫོབ་སྣང་བའི་རྣམ་གཞག་དང་། དེ་དག་
ལས་འཕྲོས་པའི་དོན་གསུམ་དུ་བསྡུས་ནས། དང་པོའི་སྐབས་སུ། དབུ་མའི་དགག་བྱ་ནི། །
གང་ཟག་དང་ཆོས་ལ་བདེན་པར་འཛིན་པའི་བདེན་འཛིན་ཁོ་ན་ཡིན་ལ། ཞེས་བྲིས་པ་ནི།
རྗེའི་གསུང་གི་ཚིག་ཟིན་སོར་བཞག་མིན་པས། ཁྱོད་རང་གིས་དགོངས་པ་གོ་ནས་བསྐྱར་་་
བའི་ལུགས་སུ་སྣང་ནའང་། བརྡ་ལ་མ་བྱང་བའི་རྣམ་འགྱུར་ཐོག་མར་བསྟན་པ་སྟེ། དབུ་
523



མའི་དགག་བྱ་ཞེས་པ་ཅི་ཞིག་གི་བརྡ་ཡིན། རྗེ་ཙོང་ཁ་པས་དེ་གང་དུ་ངོས་བཟུང་བ་ཡོད། །
དབུ་མ་ནི་མཐའི་བྲལ་གྱི་གནས་ལུགས་ལ་འདོད་ལ། དེའི་དགག་བྱ་བདེན་འཛིན་ལ་བྱེད་
པར་ཞལ་གྱིས་བཞེས་སོ་སྙམ་ན། བྱིས་པ་ཆུང་ངུ་དག བདེན་འཛིན་བདེན་མེད་རྟོགས་་་་
པའི་ཤེས་རབ་ཀྱི་དགག་བྱར་འོང་མོད། རང་གི་ཞེན་ཡུལ་བཀག་པའི་བདེན་མེད་ཀྱི་་་་་
དགག་བྱར། རྗེས་རྨི་ལམ་དུ་ཡང་ག་ལ་བཞེད། གཞན་དུ་ན་རྗེ་ཙོང་ཁ་པས་སྒྲ་རྟག་འཛིན་
གྱི་རྟོག་པ་དེ་སྒྲ་མི་རྟག་པའི་དགག་བྱར་ཡང་ཞལ་གྱིས་བཞེས་སོ་ཞེས་ཁྱོད་རང་གནས་་་
པའི་ཡུལ་ཆུང་དེར་ལྐོག་ཏུ་བསྙོན་གཏམ་མང་དུ་སྨྲོས་ཤིག དེ་ལ་སྤྱིར་དགག་བྱ་ཞེས་པ་ལ། །
མཁས་གྲུབ་སྨྲ་བའི་སེང་གེས་གསུངས་པ་བཞིན། རིགས་པའི་དགག་བྱ་དང་ལམ་གྱི་དགག་
བྱའི་བློའི་དགག་བྱ་ཞེས་པ་གཉིས་སུ་འདུས་པ་ལས། དང་པོ་ཐ་སྙད་ལ་དཔྱོད་པའི་རིགས་
པའི་དགག་བྱ་དང་དོན་དམ་ལ་དཔྱོད་པའི་རིགས་པའི་དགག་བྱ་གཉིས་སུ་བྱེད་དགོས་་་
ཤིང་། འདི་ལ་རྟགས་ཀྱི་དགག་བྱ་ཞེས་བྱ་སྟེ། །རྟགས་ཀྱི་བསྒྲུབ་བྱའི་ལྡོག་ཕྱོགས་དེ་ལ་དེའི་
དགག་བྱར་བྱས་པའོ། །ལམ་གྱིའམ་བློའི་དགག་བྱ་ནི། སྒྲིབ་པ་གཉིས་ལྟ་བུ་ལ་འདོད་དེ་དེ་
ལྟར་དུ་ཁྱོད་རང་གི་བླ་མ་ཀུན་རིག་པའམ་དེས་ཀྱང་བཞེད་པར་ཕར་ཕྱིན་གྱི་ཊིཀྐར་་་་་་་
གསལ་ལོ། །དེ་ལྟར་ན་དོན་དམ་ལ་དཔྱོད་པའི་རྟགས་ཀྱི་དགག་བྱ་ནི། ངེད་ཀྱི་ལུགས་ལ་ཐ་
སྙད་དུ་ཡང་གྲུབ་པར་མི་བཞེད་པས། བདེན་འཛིན་དེར་འོང་དོན་ག་ལ་ཡོད། དེ་བས་ན་
ཁྱོད་སྨྲ་བར་འདོད་ན། ཚིག་གི་བརྗོད་ཚུལ་ཐོག་མར་བསླབ་པར་བྱ་སྟེ། དབུ་མ་པའི་ལུགས་
ཀྱི་དོན་དམ་ལ་དཔྱོད་པའི་རྟགས་ཀྱི་དགག་བྱ་ཕྲ་མོ་ནི། ཞེས་པ་ལྟ་བུའི་ཚིག་སྦྱོར་བསླབ་་
པར་བྱའོ། །དེའི་མཇུག་ཏུ་བདེན་པའི་ཚད་ལ་རང་རྒྱུད་པ་རྣམས་ཀྱིས་བློ་ལ་མ་ལྟོས་པར་་
ཡུལ་རང་གི་སྡོད་ལུགས་ཀྱི་ངོས་ནས་གྲུབ་པ་ཅིག་ཡོད་ན། ཞེས་བྲིས་སྣང་བ་འདི་ལ། རྗེའི་
བཞེད་པ་བསྐུར་བའི་ལུགས་སུ་སྣང་ནའང་ཚིག་གི་བརྗོད་ཚུལ་ཧ་ཅང་ལྷོད་པས། ཁྱོད་་་་་
རང་གི་ཚིག་འདི་ཉན་པ་པོ་དག་གིས་ཀྱང་རྗེའི་བཞེད་པའི་གནད་ཇི་ལྟར་ཡིན་པ་ཐོག་་་
མར་གོ་མི་ནུས་ཤིང་། དེ་མ་གོ་ན་ཁྱོད་རང་གིས་སུན་འབྱིན་འཕངས་པ་རྣམས་གང་དུ་་་
སོང་ཡང་རྟོགས་མི་ནུས་པས། ཐོག་མར་རྗེས་ཇི་ལྟར་ཞལ་གྱིས་བཞེས་པའི་ཚུལ་ཁོ་བོས་་་
524



དམིགས་ཕྱེད་པར་བརྗོད་ཀྱི། འདོད་ན་རྣ་བ་བླགས་ཏེ་ཉན་པར་གྱིས་ཤིག དེ་ལ་ཐལ་རང་
གཉིས་ཀའི་གཞུང་ཆེ་ཆུང་རྣམས་སུ། བདེན་པར་མེད། ངོ་བོ་ཉིད་ཀྱིས་མེད། དེ་ཁོ་ནར་མེད།
ཅེས་སོགས་དགག་བྱ་ཕྲ་མོ་འགོག་པའི་སྐབས་ཐམས་ཅད་དུ་ཡང་ཡང་འབྱུང་མོད།. ཇི་་་་
ཙམ་ལ་བདེན་གྲུབ་ཏུ་འཇོག་པའི་བདེན་པར་གྲུབ་ཚད་གསལ་བོར་བཟུང་བ་ཆེས་ཤིན་ཏུ་
ཉུང་ཞིང་། ཐལ་འགྱུར་བའི་ལུགས་ནི། བཞི་བརྒྱ་བའི་འགྲེལ་བར། དེ་ལ་བདག་ཅེས་བྱ་བ་
ནི། ཞེས་པས་གོ་ནུས་པ་ཙམ་ཞིག་འབྱུང་ཡང་། ད་དུང་དེ་ལ་ཞིབ་ཆའི་འཆར་ཚུལ་ཅུང་་་
ཟད་དགོས་པ་འོག་ཏུ་འཆད་དོ། ། ་ ་
རང་རྒྱུད་པའི་ལུགས་ཀྱི་དགག་བྱ་ཕྲ་མོའི་ངོས་འཛིན་རང་རྒྱུད་ཀྱི་གཞུང་འགྲེལ་
གང་དུའང་གསལ་བོར་ཐོན་པ་མ་བྱུང་བས། དབུ་མ་སྣང་བར། དེའི་ཕྱིར་དེ་དག་གིས་་་་་
བསམ་པའི་དབང་གིས་དངོས་པོ་བརྫུན་པའི་ངོ་བོ་ཐམས་ཅད་ནི་ཀུན་རྫོབ་ཏུ་ཡོད་པ་ཁོ་
ནའོ། །ཞེས་ཀུན་རྫོབ་ཏུ་ཡོད་ཚུལ་བཤད་པས། རེ་ཞིག་དེའི་འགལ་ཟླ་དོན་དམ་དུ་གྲུབ་་་
ཚད་ཀྱང་འདི་ལྟ་བུ་ཞིག་བཞེད་དོ་ཞེས། རྗེ་ཉིད་ཀྱིས་དང་པོར་དབུ་མ་སྣང་བའི་ཚིག་ལ་་
འབྲུ་བསྣན། དེ་རྗེས་རང་རྒྱུད་པ་རྣམས་ཀྱི་སྒྱུ་མ་དཔེར་བྱེད་ལུགས་དང་ལེགས་པར་གུང་
བསྒྲིགས་པ་ན། དང་པོར་འོལ་སྤྱི་ཙམ་བརྗོད་པའི་ཚེ། བློ་ལ་སྣང་བའི་དབང་གིས་གཞག་པ་
མིན་པར་ཡུལ་རང་གི་སྡོད་ལུགས་ཀྱི་ངོས་ནས་གྲུབ་པ། ཞེས་གསུངས་པ་དང་། ཕྱིས་བློ་དེ་
ཡང་གང་སྙམ་ན། བློ་གནོད་མེད་ལ་བྱའི། བློ་གང་ཡིན་ལ་མི་བྱ་བར་གསུངས་ཤིང་། བློ་་་་
གནོད་མེད་ཀྱི་དོན་ཡང་འཕྲལ་གྱི་འཁྲུལ་རྒྱུས་མ་བསླད་པས་དོན་གང་ཡིན་པ་དེ་ཉིད་ལ་
མ་འཁྲུལ་བའི་བློ་ལ་འདོད་པར་གསུངས་ཏེ། དེ་ལ་མ་འཁྲུལ་བའི་དོན་ཡང་། དོན་དེའི་་་
རང་ངོས་ཀྱི་སྡོད་ལུགས་ལྟར་བློ་དེ་འཇལ་ནུས་པ་ལ་འདོད་པར་སྣང་ངོ༌། །དེ་ལྟར་ན་རང་
རྒྱུད་པ་རྣམས་ཀྱིས་བུམ་པ་ལྟ་བུ་ཐ་སྙད་དུ་ཡོད་པའི་གོ་དོན། བུམ་པའི་ཡུལ་རང་གི་ཐུན་
མོང་མིན་པའི་སྡོད་ལུགས་ལྟར་འཇལ་ནུས་པའི་བློ་དེ་ཉིད་ལ་སྣང་བའི་དབང་གིས་ཡོད་་
པར་བཞེད་པས། བུམ་པ་བློ་དེས་ཕར་མ་བཞག་གོང་ནས་ད་གཟོད་བློ་དེས་འཇལ་རྒྱུའི་་་
བུམ་པ་རང་ངོས་ཀྱིས་སྡོད་ལུགས་ཤིག་དང་པོ་ཉིད་ནས་ཡོད་པར་བཞེད་པས། བུམ་པ་་་
525



རང་ངོས་ནས་གྲུབ་པ་དང་རང་བཞིན་གྱིས་གྲུབ་པ་དང་རང་གི་མཚན་ཉིད་ཀྱིས་གྲུབ་པ་
སོགས་སུ་བཞེད་པའི་གནད་ནི་དེ་ལྟར་ཡིན་ནོ། །ཐལ་འགྱུར་པ་རྣམས་ཀྱིས་ཀྱང་བུམ་པ་བློ་
ཞིག་ལ་སྣང་བའི་དབང་གིས་ཡོད་པར་ལོས་འཇོག་སྟེ། རྟོག་པས་བརྟགས་པའི་དབང་ཙམ་
གྱི་བུམ་པ་འཇོག་ནུས་པར་བཞེད་པའི་ཕྱིར་རོ། །དེ་ལྟ་ན་ཡང་རང་རྒྱུད་པ་ལྟར་བུམ་པ་་་
རང་ཉིད་ཀྱི་སྡོད་ལུགས་ལ་མ་འཁྲུལ་བའི་བློ་གནོད་མེད་ཁོ་ནས་ཡོད་པར་འཇོག་མི་་་་་་
དགོས་ཏེ། བུམ་པའི་སྡོད་ལུགས་ལ་འཁྲུལ་བའི་བློས་ཀྱང་བུམ་པ་ཡོད་པར་འཇོག་ནུས་་་་
པའི་ཕྱིར་རོ། །དེ་ལྟ་བུའི་གནད་ཀྱིས་རང་རྒྱུད་པས་ཚུར་མཐོང་གི་བུམ་འཛིན་ཚད་མ་ལྟ་་
བུ་ནི་རང་གི་གཞལ་བྱ་བུམ་པ་དེ་ཉིད་ལ་མ་འཁྲུལ་བ་ཞིག་དགོས་པ་དང་། ཐལ་འགྱུར་་་
བས་ནི་ཚུར་མཐོང་གི་བུམ་འཛིན་ཚད་མ་བུམ་པ་ལ་མ་འཁྲུལ་བ་གཏན་མི་རྙེད་པས། ཁྱོད་
ཚུར་མཐོང་གི་ཤེས་པ་ཡིན་ན་རང་ཡུལ་ལ་མ་འཁྲུལ་བ་བུད། ཅེས་དམ་བཅའ་བར་སྣང་ངོ༌།།
དེའི་ཕྱིར་ཐལ་རང་གཉིས་ཀས་ཀྱང་བུམ་པ་ལྟ་བུའི་གཞལ་བྱ་མཐའ་དག་རང་འཇལ་བྱེད་
ཀྱི་ཚད་མས་ངེས་པར་འཇོག་དགོས་པར་ལོས་འདོད། འོན་ཀྱང་ཚད་མ་དེ་ཉིད་ཡུལ་དེའི་
སྡོད་ལུགས་ལ་འཁྲུལ་བཞིན་དུ་ཡུལ་དེ་འཇལ་ནུས་པ། ཐལ་འགྱུར་བ་མ་གཏོགས་དེ་མན་
ཆད་ཀྱིས་འཇོག་མི་ཤེས་པས། ཇི་ཙམ་ལ་ཐ་སྙད་དུ་ཡོད་པར་འཇོག་པའི་འཇོག་མཚམས་
ལ་ཡེ་མི་འདྲ་བས། ཆོས་ཅན་མཐུན་སྣང་དུ་གྲུབ་པ་མེད་པར་གསུངས་པ་སོགས་ཀྱང་་་་་་
གནད་ཕྲ་མོ་དེ་ལྟ་བུ་ཡོད་པ་སོགས་ལ་དགོངས་པ་གཏད་དོ། །དེས་ན་ཁྱོད་ཀྱིས་རྗེའི་་་་་
བཞེད་པ་གསལ་བོར་སྐྱོར་འདོད་ན། རང་རྒྱུད་པས་བུམ་པ་ལྟ་བུའི་སྟེང་དུ་བློ་མ་འཁྲུལ་བ་
ལ་སྣང་བའི་དབང་གིས་གཞག་པ་མིན་པར་ཡུལ་རང་གི་སྡོད་ལུགས་ཀྱི་ངོས་ནས་གྲུབ་པ་
ཅིག་བྱུང་ན་བུམ་པ་བདེན་གྲུབ་ཏུ་འདོད། ཅེས་པ་ལྟ་བུའི་གོ་བ་དམིགས་ཕྱེ་བའི་གསལ་་་
སིང་བའི་ཚིག་གིས་སྨྲས་ན། ཉན་པ་པོས་ཀྱང་རྗེ་ཙོང་ཁ་པའི་བཞེད་ཚུལ་གསལ་བོར་ཁོང་
དུ་ཆུད་ནུས་པས། ཁྱོད་རང་གིས་སུན་འབྱིན་རྣམས་ཀྱང་ཁས་ལེན་ལ་ཇི་ལྟར་འགྲོ་ཚུལ་་་
སོགས་གསལ་བོར་གོ་བར་འགྱུར་ལ། བློ་ལ་མ་ལྟོས་པར་ཡུལ་རང་གི་ཞེས་སོགས་ཧ་ལེ་ཧོ་་
ལེའི་བརྗོད་ཚུལ་རྩིང་པོས་ཁྱེད་རང་རྣམས་ཀྱི་ཆེ་བའི་དེ་ཉིད་སྟོན་པ་ལ་མ་འཇུག་ཅིག
526



ཡང་དེའི་མཇུག་ཏུ། ཐལ་འགྱུར་བ་རྣམས་ཀྱིས་ནི། རང་རྒྱུད་པའི་དགག་བྱར་བྱེད་པ་ནི་་
དགག་བྱ་རགས་པ་ཡིན་ལ། ཕྲ་བ་ནི་བཏགས་དོན་བཙལ་བའི་ཚེ་རྙེད་པ་ཅིག་ཡོད་ན་་་་་
བདེན་པར་གྲུབ་པའི་ཚད་ཡིན་པས། ཞེས་བྲིས་སྣང་བ་འདི་ཡང་། ཁྱོད་རང་གི་བློ་གྲོས་ཧ་
ཅང་རྩིང་པོ་ལ་གོ་བ་ཧྲབ་ཧྲབ་གཅིག་ཤར་བ་དེ་ཉིད་རྗེའི་བཞེད་པར་འདུག་སྙམ་དུ་ཐོམ་
རྒྱག་གིས་བརྗོད་པར་སྣང་བས། རྗེས་བཞེད་མི་བཞེད་ཇི་ལྟར་ཡིན་བལྟ་བར་བྱའི། རྣམ་་་
དཔྱོད་ཀྱི་འཇུག་པ་དེ་བས་ཅུང་ཟད་ཕྲ་ཙམ་དུ་གྱིས་ལ་ཉོན་ཅིག དེ་ལ་དབུ་མ་ཐལ་རང་་
གཉིས་ཀས་ཀྱང་གཟུགས་ནས་རྣམ་མཁྱེན་གྱི་བར་ཐམས་ཅད་ཐ་སྙད་བཏགས་ཙམ་གྱི་ཐ་
སྙད་ལ། མ་བརྟགས་མ་དཔྱད་པའི་ཚེ་བསྙོན་མེད་དུ་གྲུབ་པ་དང་། ཐ་སྙད་བཏགས་ཙམ་
དེས་མ་ཚིམ་པར་བཏགས་དོན་བཙལ་བའི་ཚེ་གཏན་མེད་རྙེད་པར་བཞེད་པ་ལ་ཁྱད་པར་
མེད་དེ། ཇི་ལྟར་སྣང་བ་འདི་ཁོ་ན། །ཀུན་རྫོབ་གཞན་ནི་ཅིག་ཤོས་སོ། །ཞེས་པ་ལྟར་དང་།
ཁྱོད་རང་གིས་ཀྱང་འོག་ཏུ། མ་བརྟགས་གཅིག་པུར་ཉམས་དགའ་བ། །ཞེས་བྲིས་པ་ལྟར་རོ། །
དེ་ལྟ་ན་ཡང་ཇི་ཙམ་ལ་ཐ་སྙད་བཏགས་པར་འཇོག་པ་དང་། ཇི་ཙམ་ནས་བཏགས་དོན་་
བཙལ་བར་འཇོག་པའི་འཇོག་མཚམས་ཡེ་མི་འདྲ་སྟེ། ཐལ་འགྱུར་པས་ནི་བུམ་པའི་རྡུལ་་
རྫས་བརྒྱད་ཚོགས་ཙམ་ལ་བུམ་པ་ཞེས་མིང་གི་ཐ་སྙད་བསྙོན་མེད་དང་། རྟོག་པས་དེ་ལྟར་
བཏགས། ཙམ་དེ་ཉིད་ཀྱིས་བུམ་པ་ཐ་སྙད་དུ་མ་བཏགས་མ་དཔྱད་པར་གྲུབ་པ་ཞེས་བྱ་་་
ཞིང་། རྡུལ་རྫས་བརྒྱད་ལ་བུམ་པ་ཞེས་བཏགས་ཙམ་དེས་མ་ཚིམ་པར། བཏགས་པའི་དོན་
གྱི་བུམ་པ་དེ་ཅི་འདྲ་ཞིག་ཅེས་དཔྱོད་པ་ནས། བཏགས་དོན་བཙལ་བར་སོང་ལ། རང་རྒྱུད་
པས་ནི་བུམ་པ་མ་བཏགས་མ་དཔྱད་པར་གྲུབ་ཅེས་པའི་དོན། བཤད་མ་ཐག་པ་ལྟར་རྡུལ་
རྫས་བརྒྱད་ཀྱི་སྟེང་དུ། བུམ་པ་རང་གི་སྡོད་ལུགས་ལ་མ་འཁྲུལ་བའི་བློ་ཞིག་ལ་སྣང་བའི་་
དབང་གིས་བུམ་པ་བཞག་པ་ནི། ཐ་སྙད་དུ་ཡོད་པའི་དོན་དང་། དེ་ཙམ་གྱིས་ཀྱང་མ་ཚིམ་
པར་ད་དུང་བུམ་པ་རང་གི་སྡོད་ལུགས་ཀྱི་ངོས་ནས་ཇི་ལྟར་གྲུབ་དཔྱོད་ན་བཏགས་དོན་
བཙལ་བར་སོང་བས། ཐལ་འགྱུར་བས་འདོད་པ་ལྟར་གྱི་བཏགས་དོན་འཚོལ་ལུགས་དེ་་་
ལྟར་བཙལ་བའི་ཚེ་བུམ་པ་རྙེད་རྒྱུ་ཞིག་ཡོད་པ་དང༌། རང་རྒྱུད་པ་རང་གིས་འདོད་པའི་་
527
527



བཏགས་དོན་འཚོལ་ལུགས་དེ་ལྟར་དུ་བཙལ་བའི་ཚེ། ཅུང་ཟད་ཀྱང་མ་རྙེད་པར་འདོད་་
པའི་ཕྱིར་ན། རང་རྒྱུད་པས་ཀྱང་ཁོ་རང་གི་ལུགས་ཀྱི་བཏགས་དོན་བཙལ་བའི་ཚེ་རྙེད་རྒྱུ་
ཞིག་བྱུང་ན་རྟགས་ཀྱི་དགག་བྱ་ཕྲ་མོར་འདོད་པས། ཁྱོད་ཀྱིས་ཕྲ་བ་ནི་བཏགས་དོན་་་་་་
བཙལ་བའི་ཚེ་རྙེད་པ་ཅིག་ཡོད་ན། ཞེས་རྗེའི་ལུགས་བཀོད་པ་ནི་ཁྱོད་རང་གིས་དབྱེ་བ་མ་
ཕྱེད་པའི་གཏམ་མོ། །དེས་ན་ཁྱོད་ཀྱིས་རྗེའི་བཞེད་པ་གསལ་བོར་སྐྱོར་འདོད་ན། ཐལ་་་་
འགྱུར་པས་མིང་གི་ཐ་སྙད་ཀྱིས་ཕར་བཏགས་ཙམ་གྱིས་མ་ཚིམ་པར། ཡུལ་རང་གི་སྡོད་་་
ལུགས་ཀྱི་ངོས་ནས་གྲུབ་རྒྱུ་ཞིག་བྱུང་ན། རྟགས་ཀྱི་དགག་བྱ་ཕྲ་མོར་འདོད་ཅེས་བརྗོད་པ་
ལ་འབད་པར་བྱའོ། །ཡང་དེའི་མཇུག་ཏུ། བདེན་པ་བཀག་ཙམ་གྱི་སྟོང་ཉིད་མེད་དགག་དེ་
ཉིད་དབུ་མའི་ལྟ་བ་མཐར་ཐུག་ཡིན་ཞིང་། ཞེས་བྲིས་པ་ནི། ཁྱོད་རང་ཚང་ལ་བརྒྱུད་ནས་
བརྒྱུད་དུ་ཡོད་པའི་བློ་རྩིང་དང་ཧམ་སྦྲགས་པའི་ཕོ་སྒྲུབ་དེ་ཉིད་སླར་འོངས་པ་སྟེ། རྗེ་བླ་་
མའི་ལུགས་ཀྱི་དབུ་མའི་ལྟ་བ་ཞེས་པ་ནི། བདེན་མེད་རྟོགས་པའི་བློ་ལ་ཟེར་གྱི་དེའི་ཡུལ་་
བདེན་མེད་མེད་དགག་དེ་ཉིད་དབུ་མའི་ལྟ་བར་བྱིས་པ་གཞོན་ནུའི་ཚུལ་བསྟན་པའི་་་་་
སྐབས་ནས་ཀྱང་ཞལ་གྱིས་བཞེས་མ་མྱོང་ངོ་། །དེ་བཞིན་དུ་རྒྱལ་བ་བྱམས་པས་ཀྱང་བཞེད་
དེ། འདི་ལ་བསལ་བྱ་ཅི་ཡང་མེད། །གཞག་པར་བྱ་བ་ཅུང་ཟད་མེད། །ཅེས་གཞིའི་གནས་་
ལུགས་གཏན་ལ་ཕབ་ནས། ཡང་དག་ཉིད་ལ་ཡང་དག་ལྟ། །ཞེས་གནས་ལུགས་དེ་བསྒོམས་
པའམ་རྟོགས་པའི་བློ་ལ་དབུ་མའི་ལྟ་བར་གསུངས་པ་ལྟར་རོ། །
མདོར་ན་གཞིའི་གནས་ལུགས་ཕྲ་མོ་རྟོགས་པའི་བློ་ལ་དབུ་མའི་ལྟ་བ་ཟེར་བ་་་
ཡིན་གྱི། ཡུལ་སྟོང་ཉིད་ལ་དབུ་མའི་ལྟ་བར་ཤེས་ལྡན་དག་མི་བརྗོད་དོ། །དེ་ལྟ་ན་ཡང་།
ཁྱོད་རང་མཐའ་བྲལ་གྱི་སྟོང་ཉིད་དེ་ཀ་དབུ་མའི་ལྟ་བར་འདོད་ན། ཁྱོད་རང་ལ་གྲགས་་་་
པའི་ཡོད་མེད་སོགས་ཀྱི་མཐའ་བཞི་པོ་མཐར་འཛིན་གྱི་ལྟ་བར་ཐལ། མཐའ་བཞི་དང་་་་་
བྲལ་བའི་སྟོང་ཉིད་དེ་དབུ་མའི་ལྟ་བ་ཡིན་པའི་ཕྱིར། འདོད་ན་དེ་འདྲ་བའི་མཐའ་བཞི་པོ་
ཆོས་ཅན། ཁྱོད་མཐར་འཛིན་གྱི་ལྟ་བ་མ་ཡིན་པར་ཐལ། ཁྱོད་གཞི་མ་གྲུབ་པའི་ཕྱིར། །
རྟགས་གསལ་ཁས་བླངས། ལན་མཐའ་དང་མཐར་འཛིན་གྱི་དབྱེ་བ་མི་ཕྱེད་པ་ཁྱོད། སྒྲ་་་
528



རྟག་པ་དེ་ཉིད་སྒྲ་རྟག་འཛིན་གྱི་ལྟ་བ་ཡིན་ཞེས། ངོ་ཚ་བའི་གནས་ལ་ཡ་ང་བ་མེད་པར་་
ཁྱོད་རང་གི་འཁོར་རེ་བ་འཆའ་བ་དེ་རྣམས་ཀྱི་དབུས་སུ་སྒྲོགས་ཤིག ཁ་ནས་ཐོན་ཚད་་་་
ཡིད་ལ་དྲན་ཚད་ཐམས་ཅད་མཐའ་ཡིན་ནོ་སྙམ་དུ་སེམས་པ་ཁྱོད་ལ་འདི་འདྲ་བའི་་་་་་
མཐའ་གཉིས་སུ་ལྟུང་བ་མང་དུ་འབྱུང་བར་འགྱུར་རོ། །ཡང་དེའི་མཇུག་ཏུ། བདེན་པ་་་་
བཀག་ཙམ་གྱི་སྟོང་ཉིད་དེར་མངོན་པར་ཞེན་པ་ནི་དགག་ཏུ་མི་རུང་སྟེ། དེ་ཡུལ་གྱི་གནས་
ལུགས་རྟོགས་པའི་བློ་ཡིན་པའི་ཕྱིར། ཞེས་བྲིས་པ་ནི། རྗེའི་གསུང་གི་དོན་ལ་སྐྱོན་མི་འདུག་
པར་མཐོང་ཡང་ཁྱོད་རང་རྦད་མཁན་གྱི་སྦྱིན་བདག་དང་འཁོར་དེ་རྣམས་ཀྱི་མདུན་སར་
ཁྲོམ་ཤོགས་ཀྱི་ཧད་ཧུད་ལང་ན་རྩིས་ཁར་འགྲོ་སྙམ་དུ་བསམས་ནས་སྨྲས་པ་སྟེ། སྟོང་ཉིད་
ལ་མངོན་པར་ཞེན་པའི་མངོན་ཞེན་དེས། ཡུལ་གྱི་གནས་ལུགས་རྟོགས་པར་རྗེ་བླ་མས་་་་
ཁྱོད་ལ་ལྐོག་གཏམ་དུ་གསུངས་ན་མ་གཏོགས་གསུང་བའི་གོ་སྐབས་ག་ལ་ཡོད། བདེན་་་་
པར་མེད་སྙམ་དུ་འཛིན་པའི་བློ་ཡང་དག་པར་རྫོགས་པའི་སངས་རྒྱས་ལ་ཡང་ཡོད་མོད་ཀྱི།
དེ་འདྲ་ལ་མངོན་པར་ཞེན་པ་ག་ལ་ཟེར། བློས་ཡུལ་འཛིན་པ་དང་རྟོགས་པ་ཙམ་མངོན་་་་
སུམ་རྟོག་བྲལ་རྣམས་ལ་ཡོད་མོད་ཀྱི། ཡུལ་ལ་མངོན་པར་ཞེན་པ་ག་ལ་ཡིན། ཁྱེད་རང་་་་་
ཚང་གི་ཞེན་བྱེད་རྟོགས་པ་ཁོ་ནར་ཟད། ཅེས་པ་དེ་ཡང་བརྗོད་དམ། ཅི་སྟེ་དེར་འཛིན་པ་
དང་དེར་ཞེན་པ་ཁྱད་པར་ཡོད་མེད་སྙམ་དུ་ད་དུང་ནན་སྐྱེད་ན། སྨྱུ་གུ་བདེན་མེད་དུ་་་
རྟོགས་པའི་ཐེག་ཆེན་གྱི་མཐོང་ལམ་བར་ཆད་མེད་ལམ་དེས་མྱུ་གུ་བདེན་མེད་དུ་མི་་་་་་
འཛིན་པར་ཐལ། དེས་མྱུ་གུ་བདེན་མེད་དུ་ཞེན་པ་མེད་པའི་ཕྱིར། རྟགས་ཐུན་མོང་ཡིན་་་
ཞིང་། ཁྱབ་པ་ཁྱོད་རང་གིས་ཁས་བླངས། འདོད་ན་མཐོང་ལམ་དེ་དང་མྱུ་གུ་བདེན་པར་
འཛིན་པའི་བདེན་འཛིན་གཉིས་འཛིན་སྟངས་དངོས་སུ་མི་འགལ་བར་ཐལ། འདོད་པ་་་
དེའི་ཕྱིར། ཁྱེད་ལྟར་ན་སྟོང་ཉིད་རྟོགས་པའི་མཐོང་ལམ་ལ་འཛིན་སྟངས་མེད་པས་བློའི་་
རྣམ་པ་མེད་པར་ཡང་ཁས་ལོང་ལ། གསུང་རབ་ལ་གྲགས་པའི་བརྡ་དང་དོན་ཐམས་ཅད་
ཀྱི་ནང་ནས་རིངས་པར་བུད་ཅིག གཉིས་པ་ཀུན་རྫོབ་ཀྱི་སྣང་བའི་རྣམ་གཞག་ཅེས། རྗེའི་
ལུགས་ཕྱོགས་སྔ་མར་བརྗོད་པའི་སྐབས་སུ། འདི་ནི་ལྷས་བྱིན་ནོ་འདི་ནི་ལྷས་བྱིན་གྱི་་་་



བའོ། །ཞེས་སོགས་ཐ་སྙད་བཏགས་པའི་ཚེ་ན། ཐ་སྙད་དེའི་དབང་གི་ལྷས་བྱིན་དང་མཆོད་
བྱིན་གྱི་རྣ་བ་སོགས་ཡོད་པར་འཇོག་གི། དེ་ལས་གཞན་པའི་འཇོག་བྱེད་མེད་པ་ནི། ཐ་་་
སྙད་དུ་ཡོད་པའི་དོན་ནོ། །ཞེས་བྲིས་པ་ནི། འོག་ཏུ་ཁྱོད་རང་གིས་འདི་ལ་དགག་པ་བརྗོད་
པ་ན། གང་ཟག་སོགས་ཐ་སྙད་དུ་འཇོག་ཅེས་པའི་ཐ་སྙད་དེ་ཡིན་ན། མིང་གི་ཐ་སྙད་ཁོ་ན་
ཡིན་པས་ཁྱབ་ཅེས་པར་གོ་འདུག་པས། འདི་ཡང་ཁྱོད་ཀྱི་བློ་ཤིན་ཏུ་རྩིང་པ་ཁོ་ནས་ནོངས་
པ་ཡིན་ཏེ། དེ་ལ་སྤྱིར་ཐ་སྙད་ཙམ་དུ་ཡོད་ཅེས་པའི་ཐ་སྙད་ནི། རྗོད་བྱེད་ཀྱི་སྒྲ་དང་ནང་
གི་བློ་གཉིས་ཀ་ལ་འཇུག་སྟེ། ད་ལྟ་ཚད་མ་བ་དག་ལ་སྒྲ་བློའི་ཐ་སྙད་ཅེས་རླུང་ལྟར་གྲགས་
པ་དང་འདྲའོ། །དོན་དེ་ལྟར་ཡིན་པ་ལ་བསམས་ནས། ཐང་སག་པའི་དབུ་མའི་བཤད་སྲོལ་
སྔ་མ་རྣམས་ཀྱིས། བུམ་པ་དང་ཀ་བ་སོགས་བློ་འཁྲུལ་བའི་ངོར་ཡང་ཡོད། སྒྲས་བརྗོད་པའི་
ངོར་ཡང་ཡོད་པ་ཡིན་ལ། དེ་ལ་ཐ་སྙད་དུ་ཡོད་པ་ཞེས་བྱ་སྟེ། བློ་འཁྲུལ་བ་དེ་དང་རྗོད་་་་
བྱེད་ཀྱི་སྒྲ་གཉིས་པོ་ལ་ཐ་སྙད་ཅེས་འཇོག་པའི་ཕྱིར་རོ་སྙམ་དུ་བསམས་ནས། རི་བོང་རྭ་
དང་ནམ་མཁའི་པདྨ་ལ་སོགས་པ་ཡང་ཐ་སྙད་དེ་གཉིས་ཀྱི་ངོར་ཡོད་པས། ཀ་བུམ་དང་རི་
བོང་རྭ་ལ་ཐ་སྙད་དུ་ཡོད་མེད་མཚུངས་ཤིང་། དེ་ཙམ་གྱིས་ཡོད་པའི་གོ་མི་ཆོད་པས། ཁྱེད་
ཐ་སྙད་དུ་ཡོད་པ་ཡིན་ན་ཡོད་པ་ཡིན་པ་བུད་ཅེས་སོགས་དམ་བཅའ་བ་དུས་ཕྱིས་ཀྱི་བར་
དུ་ཡང་མ་ཉམས་པར་སྣང་ལ། ཁྱོད་འདྲ་བའི་ཐང་སག་པའི་རྗེས་འབྲང་སྔར་རྒྱུས་ཕྱིས་་་
རྒྱུས་ཅི་ཡང་མེད་པ་ནི་གློ་བུར་དུ་བྱུང་བའོ། །
དེས་ན་ལུགས་དེ་རྣམས་ཀྱི་ཐ་སྙད་དུ་ཡོད་པ་དང་ཀུན་རྫོབ་ཏུ་ཡོད་པས་ཡོད་གོ་
མི་ཆོད་པར་འདོད་ལ། རྗེ་བླ་མས་དོན་དམ་དུ་མེད་པས་མེད་པའི་གོ་མི་ཆོད་ཀྱང་། ཐ་སྙད་
དུ་ཡོད་པས་ཡོད་པའི་གོ་ཤིན་ཏུ་ཡང་ཆོད་པར་བཞེད་པས། དེ་པ་རྣམས་ཀྱིས་ཐ་སྙད་་་་་
འཇོག་མ་ཤེས་པས་ཆད་མཐར་ལྷུང་ཞིང༌། རྗེ་རང་ཉིད་ཐ་སྙད་ཙམ་དུ་ཡོད་པ་ལ་ཡང་་་་
ལས་འབྲས་སོགས་ཀྱི་རྣམ་གཞག་ཚད་གྲུབ་ཏུ་འཇོག་པར་མཛད་པས་ཆད་མཐའ་ལས་་་
གྲོལ་ལོ། །ཞེས་གངས་ཅན་གྱི་ལྗོངས་ཐམས་ཅད་དུ་རླུང་ལྟར་གྲགས་པ་ལ། ཁྱོད་གཟུགས་་
ནས་རྣམ་མཁྱེན་གྱི་བར་ཡོད་པར་འཇོག་མི་ཤེས་བཞིན་དུ་ཆད་མཐའ་དང་བྲལ་བ་དང་།
530



རྗེས་འཁོར་འདས་ཐམས་ཅད་རང་བཞིན་གྱིས་མེད་ཀྱང་ཡོད་པར་ལེགས་པར་འཇོག་་་་
ཤེས་ནས། བུམ་པ་དང་རི་བོང་གི་རྭ་གཉིས་ཐ་སྙད་དུ་ཡོད་མེད་གཏན་མི་མཚུངས་པ་་་་
བཞེད་པ་ལ། ཆད་མཐའ་ཡིན་ནོ་ཞེས་འབྱུང་བོས་ཆད་པའི་བསྙོན་གཏམ་ཡི་གེར་བྲིས་པ་
འདི། ཡུལ་ཕྱོགས་དེར་ཁྲིམས་ཡོད་ན་ཆད་པས་གཅད་པའི་རིགས་སོ། །དེས་ན་རྗེའི་ལུགས་
ལ་བུམ་པ་དང་སྣམ་བུ་སོགས་མིང་གི་ཐ་སྙད་ཀྱིས་ཕར་གཞག་ཙམ་མ་གཏོགས་ཡུལ་རང་
ངོས་ནས་འཇོག་བྱེད་གཞན་མེད་པས། ཐ་སྙད་ཀྱིས་ཕར་བཏགས་ནས་ཡོད་པར་བཞག་པ་
མ་གཏོགས་པའི་འཇོག་ཚུལ་མེད་པར་བཞེད་པ་ཡིན་ཏེ། འཇོག་བྱེད་ཀྱི་ཐ་སྙད་ལ་མིང་གི་
ཐ་སྙད་མ་གཏོགས་བློའི་ཐ་སྙད་མེད་པར་བཞེད་པ་ག་ལ་ཡིན། དེ་བས་ན། ད་དུང་ཁྱོད་་་་
ཕྱོགས་སྔ་མའི་ནམ་མ་ལངས་པར་འདུག་པས། རེ་ཞིག་དགག་པའི་ཉི་མ་འཆད་པར་མ་་་་
རྩོམ་ཞིག་གོ། །འོ་ན་རྗེ་ཙོང་ཁ་པའི་ལུགས་ལ་བུམ་པ་དང་རི་བོང་གི་རྭ་གཉིས་ཐ་སྙད་དུ་
ཡོད་མེད་མི་མཚུངས་པའི་རྒྱུ་མཚན་ཅི་ཡིན་སྙམ་ན། དེ་གཉིས་ཀ་ལ་མིང་གི་ཐ་སྙད་ཕར་་
བཏགས་ཙམ་དང་རྟོག་པས་བཞག་ཙམ་དུ་མཚུངས་ཀྱང་། དེ་ཙམ་གྱིས་བུམ་པ་ཐ་སྙད་དུ་
ཡོད་པར་འཇོག་མི་ནུས་པའི་ཁྱད་པར། ཡུལ་དེ་ཀ་གཉིས་ཀྱི་རང་ངོས་ནས་འབྱེད་པར་་་
གཏན་མི་ནུས་ཤིང་། འཇོག་བྱེད་སྒྲ་བློའི་ཐ་སྙད་གཉིས་ལ་ཐ་སྙད་པའི་བློ་གཞན་གྱི་གནོད་
པ་ཡོད་མེད་ལེགས་པར་ཕྱེ་བའི་སྒོ་ནས་འཇོག་མཚམས་ཤིན་ཏུ་ཕྲ་བ་ཤེས་དགོས་ལ། འདི་
ནི་ཐལ་འགྱུར་བའི་ལྟ་བའི་གོ་དཀའ་ས་མཐར་ཐུག་པ་ཡིན་ཏེ། ཚུལ་འདི་ལྟ་བུའི་མཐའ་
ཞིབ་ཏུ་ཆོད་པ་ཤིན་ཏུ་དཀའ་བས། ཐལ་འགྱུར་བའི་ལྟ་བའི་གནད་མཐར་ཐུག་པ་གོ་བ་ད་
ལྟ་སྲིད་མཐའ་ཙམ་དུ་སོང་བ་ཡིན་ནོ་ཞེས་རྗེས་ཡང་ཡང་གསུང་ངོ༌། །བཤད་མ་ཐག་པའི་
དོགས་པ་ཕྲ་མོ་འདི་ནི། རྗེའི་རྗེས་འབྲངས་ཕལ་མོ་ཆེས་ཀྱང་འཕྲིག་མ་ཚུད་ན། ཁྱོད་ལྟ་་་
བུའི་བློ་གྲོས་རྩིང་པོས་གོ་བ་ག་ལ་འོང། འོན་ཀྱང་འདི་ཙམ་ལ་བརྟེན་ནས་མང་བོ་ཞིག་ལ་
ལྟ་བ་ཕྲ་མོའི་བག་ཆགས་འཇོག་ནུས་པས། ཁ་ཆེམས་རླུང་བསྐུར་གྱི་ཚུལ་དུ་ཟུར་ཙམ་བརྡ་
བསྟན་པ་ཡིན་ཏེ། སྐལ་བ་དམན་པ་རྣམས་སྐྲག་པ་སྐྱེ་བའི་གནས་ཡོད་དོ། །གསུམ་པ་དེ་་་
དག་ལས་འཕྲོས་པའི་དོན་ཞེས་རྗེའི་བཞེད་པ་བསྐྱར་བའི་སྐབས་སུ། ཤེས་སྒྲིབ་ནི་འཇུག་་་
531



འགྲེལ་དུ་ཉོན་མོངས་པའི་བག་ཆགས་ཡིན་པར་གསུངས་པས་ཉོན་མོངས་པའི་བག་་་་་་
ཆགས་དང་ཞེས་བྲིས་པ་ནི། གཞན་གྱི་ཕྱོགས་སྔ་སྐྱོར་བའི་ཚེ་ད་ལྟ་འགའ་ཞིག་གིས་ཟོལ་་་
ཐབས་ཀྱིས། ཕ་རོལ་བོའི་བསམ་དོན་མ་རྫོགས་པའི་ཚིག་ཟུར་གཅིག་བསྐྱར་ནས་དེ་ཉིད་་
ལ་སུན་འབྱིན་བརྗོད་པའི་ལག་ལེན་བོད་ཀྱི་བསྡུས་གྲྭ་པ་རྣམས་ལ་འདུག་པ་ལྟར་བྱེད་ན་
མ་གཏོགས། ཕ་རོལ་པོའི་བསམ་དོན་གོ་ནས་སྐྱོར་འདོན་ན། འདི་ལྟར་ཡིན་ཏེ། རྗེའི་གསུང་
དེ་ཉིད་ཀྱི་མཇུག་ཙམ་དུ། ཉོན་མོངས་པས་བཞག་པའི་བག་ཆགས་ལ་ཉོན་སྒྲིབ་ཡིན་པ་་་་
དང་ཤེས་སྒྲིབ་ཡིན་པའི་ཆ་གཉིས་ཕྱེ་ནས་གསུངས་པ་བཞིན་དུ། ཉོན་མོངས་པ་བདེན་
འཛིན་གྱིས་བཞག་པའི་བག་ཆགས་ཕྲ་མོ་ཡིན་པ་ལ། རྐྱེན་དང་ཕྲད་ཀྱང་བདེན་འཛིན་་་་་
མངོན་གྱུར་བ་སྐྱེད་མི་ནུས་ཤིང་། གཉིས་སྣང་འཁྲུལ་བའི་ཆ་ཙམ་སྐྱེད་ནུས་པ་དེ་ཉིད་དོ། །
ཉོན་མོངས་པའི་བག་ཆཊ་ཞེས་པ་ཡང་ཕྱོགས་སྔ་མའི་བསམ་དོན་མ་རྫོགས་པའོ། །ཡང་་་་
དེའི་མཇུག་ཏུ་མཐོང་ལམ་མ་ཐོབ་གོང་དུ་བདེན་བཞི་མི་རྟག་སོགས་བཅུ་དྲུག་མངོན་སུམ་
དུ་རྟོགས་ཟིན་རྒྱུན་ལྡན་དུ་སེམས་པར་བྱས་པས། ཞེས་སོགས་བྲིས་སྣང་བ་འདི་ལའང་།
མངོན་པ་ནས་བཤད་པ་ལྟར་གྱི་རགས་པའི་མི་རྟག་སོགས་བཅུ་དྲུག་མཐོང་ལམ་མ་ཐོབ་་་
གོང་དུ་ཡང་མངོན་སུམ་དུ་རྟོགས་པ་ཡོད་པར་ཞལ་གྱིས་བཞེས་པ་དང་། ཕྲ་བའི་མི་རྟག་་་
སོགས་བཅུ་དྲུག་མངོན་སུམ་དུ་རྟོགས་ལ་སོ་སྐྱེ་ལ་མེད་པའི་ཁྱད་པར་བླ་མ་ཉིད་ཀྱིས་དབྱེ་
བ་ཡང་ཁྱོད་ཀྱི་རྣ་བར་ཡོད་པ་བྱེད་དགོས་པར་ཡོད་དོ། །དེ་ལྟ་ན་འདི་ཡན་ཆད་དུ་གཞན་
གྱི་ལུགས་ཀྱི་ཕྱོགས་སྔ་སྐྱོར་འདོད་ཀྱང་སྐྱོར་ལུགས་མ་ཤེས་པ་དང་། ཕ་རོལ་པོའི་བསམ་་་
དོན་མ་གོ་བ་དང་། བསྙོན་གཏམ་གྱིས་ཧོང་བྱས་པའི་ཚུལ་རྣམས་རགས་པ་ཙམ་ཞིག་་་་་
བརྗོད་ཟིན་ཏོ། །འདིར་སྨྲས་པ། གཞུང་ལུགས་ལྟ་ལ་ཞིབ་ཏུ་མ་སྦྱངས་པར། །བླུན་པོའི་གྲོང་
ཚིག་སྨྲ་བ་ལྷུར་བླངས་པས། །གཞན་གྱི་འདོད་པ་བརྗོད་པའང་མི་ཤེས་པར། །དགག་བསྒྲུབ་
གྲྭ་ལ་རིངས་པར་འཇུག་པ་མཚར། །བསྡུ་བའི་ཚིགས་སུ་བཅད་པའོ། །ཀཱ་ཡེ་ལེགས་པར་་་་
ལྟོས་ཤིག་ཤེས་ལྡན་དག །རང་ཚིག་སྔ་ཕྱི་འགལ་བའི་ལྟག་ཆོད་ཀྱིས། །གཞན་ལུགས་འགོག་
པའི་ངལ་བ་ལྷུར་ལེན་པ། །སྤྲང་སློང་རང་གི་དབྱུག་པས་བྲབ་པར་བྱ། །
532



༢. དེ་ལ་སུན་འབྱིན་བརྗོད་པ་མི་ ་་་་་་་
མཁས་པར་བསྟན་པ།
གཉིས་པ་དེ་ལ་སུན་འབྱིན་བརྗོད་པ་མི་མཁས་པར་བསྟན་པ་ལ་གཉིས། རེད་མདའ་
བ་སུན་འབྱིན་པ་མི་འཐད་པར་བསྟན་པ་དང་། རྗེ་ཙོང་ཁ་པ་སུན་འབྱིན་པ་མི་འཐད་་་་
པར་བསྟན་པའོ། ། །
དང་པོ་ནི་དེ་ལ་ཁྱེད་ཀྱིས་དོལ་པོ་བ་ལ་རེད་མདའ་བས་དགག་པ་བརྗོད་ཚུལ་་་
རྣམས་བྲིས་ཟིན་པའི་འོག་ཏུ། འོན་ཀྱང་འདིའི་ཕྱོགས་སྔ་མ་རྣམས་ལ་བརྟགས་ན་འདི་་་་་
ལྟར་མཐོང་སྟེ། ཞེས་པ་ནས། བར་སྐབས་སུ། རྗེ་བཙུན་ཤེས་བྱ་ཀུན་རིག་གི་ཞལ་སྔ་ནས་་་
ཀྱང་། ཞེས་སོགས་དང་། མཐར་དད་པ་ལ་ཐུག་ཀྱང་ལོག་མི་ཤེས་པའོ། །ཞེས་པའི་བར་་་་་
མང་དུ་བྲིས་པ་རྣམས། དོལ་པོ་བ་དང་རེད་མདའ་བ་གཉིས་ཀྱི་བར་དུ་ཁྱོད་ཀྱིས་བཀའ་
གཟུ་བཏང་བའི་ལུགས་སུ་སྣང་བ་སྤྱིར་ཁོ་བོ་ཅག་རང་ཐོག་ཏུ་མ་བབ་པའི་གནས་ལ། མ་་་
བཅོལ་པའི་རྟོགས་འབྱེན་བྱེད་པ་འདི་ཤིན་ཏུ་འཛེམ་པ་ཡིན་ཀྱང་། ད་ལན་འཇིག་ཏེན་ན་
མ་འདྲ་དྲགས་ན་བླ་མ་མཚམས་པ་ཡང་ཆིག་དགོད་འཆོར། ཞེས་གྲགས་པ་ལྟར། ཧ་ཅང་མི་
འཚམ་པས། ཅུང་ཟད་བརྡ་གོ་བ་ཙམ་ཞིག་བསྟན་པར་བྱའི། ཁྱེད་ཅག་དབུས་གཙང་གི་་་
མཚན་ཉིད་པ་རྣམས་དཔང་དུ་བཞུགས་ཤིག དེ་ལ་དོལ་པོ་བས་ངོ་བོ་ཉིད་གསུམ་ལས་་་་་
ཀུན་བརྟགས་དང་གཞན་དབང་མཐའ་དག་བདེན་མེད་དུ་ཁས་བླངས་པ་དང་འདུས་་་
བྱས་ཀྱི་ཆོས་མཐའ་དག་བདེན་མེད་དུ་ཁས་བླངས་པར་ཁྱོད་རང་གིས་ཀྱང་བཀོད་མ་ཐག་
པ་ལྟར་དང་། དབུས་གཙང་གི་མཚན་ཉིད་པ་ཐམས་ཅད་ལའང་རླུང་ལྟར་གྲགས་པ་འདི་
ཀ་ཡིན་ནོ། །ཡང་དོལ་པོ་བས་ཤེས་པ་དང་བདེན་གྲུབ་ཀྱི་གཞི་མཐུན་ཁས་བླངས་པའི་ཕྱིར་
རོ། །ཞེས་པ་ཡང་བྲིས་བཞིན་པ་འདི་ཀ་ཡིན་ནོ། །དེ་ལྟར་ན་དགྲ་བོ་གང་དུ་འབྲུབ་པའི་་་་
འབྲུབ་ཁུང་གྲུ་གསུམ་པ་ཅིག་ལེགས་པར་བཅོས་ནས། ད་ནི་ལས་ལ་སྦྱར་བར་བྱ་སྟེ། ཁྱེད་
རང་བགྲོ་གླེང་ཤེས་པ་རྣམས་གཟིགས་མཛོད་ཅིག ཤེས་བྱ་ཆོས་ཅན། དོལ་པོ་བས་ཤེས་པ་
མཐའ་དག་བདེན་མེད་དུ་ཁས་བླངས་པར་ཐལ། འདུས་བྱས་ཐམས་ཅད་བདེན་མེད་དུ་་་
533་



ཁས་བླངས་པའི་ཕྱིར་རོ། །རྟགས་ཁས་བླངས། འདོད་ན། དོལ་པོ་བས་ཤེས་པ་ཐམས་ཅད་
བདེན་མེད་དུ་ཁས་མི་ལེན་པར་ཐལ། དོལ་པོ་བས་ཤེས་པ་དང་བདེན་གྲུབ་ཀྱི་གཞི་མཐུན་
ཁས་བླངས་པའི་ཕྱིར་རོ། །ཤ་ཧཱུཾ་མཱ་ར་ཡ་ཧཱུྃ་ཕཊ། གཅིག ཡང་དོལ་པོ་བ་སེམས་ཙམ་པ་་་་
དྲག་ཤོས་དེ་ཡིན་ནོ། །ཞེས་བླ་མ་ཀུན་རིག་གམ་དེའི་ཡང་ལུང་ཁུངས་སུ་དྲངས་པ་འདི་ཁ་
ཡིན་ནོ། །དོལ་པོ་བ་ཆོས་ཅན། ཁྱོད་ཀྱིས་གཞན་དབང་བདེན་གྲུབ་ཏུ་ཁས་ལེན་པར་ཐལ།
ཁྱེད་སེམས་ཙམ་པ་དྲག་ཤོས་དེ་ཡིན་པའི་ཕྱིར། རྟགས་དངོས། ཁྱབ་པ་ཡོད་པར་ཐལ། དབུ་
མ་པ་དྲག་ཤོས་དེ་ཡིན་ན་གཞན་དབང་བདེན་མེད་དུ་ཁས་ལེན་པས་ཁྱབ་པའི་ཕྱིར་རོ། །
གནོད་བྱེད་མཱ་ར་ཡ་ཧཱུྃ་ཕལ། གོ་བོ་སྨྱོན་པ་རྨ་མེད་པར་བསད་པའི་རོ་འདི་ལ་ལྟོས་ཤིག
གཞན་ཡང་རོང་སྟོན་ཤཱཀྱ་རྒྱལ་མཚན་ཞེས་གྲགས་པ། ཤེས་རབ་ཀྱི་ཕ་རོལ་ཏུ་ཕྱིན་པའི་་་་
ཚུལ་ལུགས་གཞན་ལ་འདོམས་པའི་ངལ་བ་མང་དུ་བྱས་པ་དེ་ཉིད། ཁོ་བོ་ཅག་གིས་ཀྱང་་་
ལེགས་པར་ཤེས་མོད་ད་ཕན་གྱི་བླ་མ་ཀུན་རིག་གམ་དེ་ལ་ཡང་དེ་སྐད་སྨོས་ཤིག གཞན་་
ཡང་སེམས་ཙམ་པ་དབུ་མ་པར་བློ་སྦྱོང་བའི་གནས་སྐབས་ཞེས་སོགས་ཉམས་ལེན་བྱེད་་་་
མྱོང་མྱོང་འདྲ་བའི་གཏམ་ཞིག་བྲིས་འདུག་པ་འདི་ལ། ཁྱོད་དང་བླ་མ་ཀུན་རིག་གཉིས་ཀ་
རྣ་བ་གཏོད་ཅིག དོལ་པོ་བ་ཆོས་ཅན། ཁྱོད་ཀྱིས་དབུ་མའི་ལྟ་བ་ལེགས་པར་གོ་བར་ཐལ། །
ཁྱོད་གཞན་དབང་བདེན་མེད་དུ་ལེགས་པར་རྟོགས་པའི་གང་ཟག་ཡིན་པའི་ཕྱིར། རྟགས་
དངོས་སུ་ཁས་བླངས། ཁྱབ་པ་ནི། ཕྱོགས་ཆོས་ངེས་པའི་དུས་སུ་བདེན་མེད་ཀྱི་དོན་རྟོགས་
པས་དབུ་མའི་ལྟ་བ་སྐྱེས་སུ་ཟིན་ཀྱང་ཞེས་བླ་མ་ཀུན་རིག་གིས་ཁས་བླངས་ཤིང་། བདེན་་
མེད་དུ་ཁས་བླངས་པ་ཁྱོད་རང་གིས་ཀྱང་བཀོད་མ་ཐག་པ་ལྟར་དང་། ཁོ་བོས་ཀྱང་ས་་་
ཆེན་པོ་ཇི་སྲིད་གནས་ཀྱི་བར་དུ་དམ་བཅའོ། །འདོད་ན། ཁྱེད་ཀྱིས་དབུ་མའི་ལྟ་བ་ལེགས་
པར་མ་གོ་བར་ཐལ། ཁྱེད་དངོས་སྨྲ་བ་རྒོལ་བ་ཡིན་པའི་ཕྱིར། མ་གྲུབ་ན་རྟགས་རེ་ཞིག་་་
སོང་། དེར་ཐལ། ཁྱོད་སེམས་ཙམ་པ་ཡིན་པའི་ཕྱིར། རྟགས་དངོས་འགལ། སེམས་ཙམ་པ་
ཡིན་ན་དངོས་སྨྲ་བ་མ་ཡིན་པ་བུད། འགལ་འདུའི་ཕུང་པོ་ཆེས་ལྕི་བ་འདི་ཙམ་ཁྱེད་གཅིག་
པུས་མི་ཐེག་པས། བླ་མ་ཀུན་རིག་ལའང་བར་བར་དུ་ཁོལ་ལ་མགྱོགས་པར་འགྲིམས་ཤིག
534



མི་ཁོ་བོའི་རྣམ་དཔྱོད་འབར་བ་འདིས། །བདུད་སྐལ་བ་ངན་པའི་སྙིང་ལ་གཟིར། །ཕ་བློ་་་
བཟང་གྲཊ་པའི་དབུ་འཕང་བསྟོད། །སྐབས་འདིར་ཡང་ཐལ་སྐད་ལན་གསུམ་སྒྲོག །ཅེས་
དབྱངས་སུ་བྱའོ། །གཞན་ཡང་། དོལ་པོ་བ་དང་ཁྱེད་གཉིས་ཀས་མཉམ་གཞག་ལ་ལོང་བའི་
སྐབས་དང༌། རྗེས་ཐོབ་བཤན་འབྱེད་པའི་སྐབས་ཞེས་པའི་ཐ་སྙད་ཐུན་མོང་དུ་ཁས་་་་་་
བླངས་ནས། མགོ་མྱོས་མྱོས་སུ་རྩོད་ཀྱིན་འདུག་པ། རིགས་ལམ་ལ་ལེགས་པར་བྱང་བའི་
མཁས་པས་བརྡ་མ་སྦྱར་ཞིང་། གཞུང་ལུགས་ཆེན་པོར་ཡེ་མ་གྲགས་པར། འཇིག་རྟེན་་་་་་
ལྐུགས་པ་འགའ་ཞིག་སྨྲ་མི་ནུས་བཞིན་དུ་ཁ་ཆུས་སྦགས་ཏེ་འབག་འབུག་ལབ་པ་ལྟར། ག་
མིན་གོ་མིན་གྱི་ཐ་སྙད་མཉམ་བཞག་ལ་ལོང་བ་ཞེས་སོགས་ཀྱི་བརྗོད་པ་འདི་ལྟ་བུ། སྐྱུག་་
བྲོ་བའི་གནས་ཡིན་པས་ཐུད་ཙ་རེ་སོང་ཞིག ཅེས་ཐལ་མོའི་སྒྲ་བྱའོ། །དེའི་རྗེས་སུ་ཁྱོད་ཀྱིས།
རྗེ་བཙུན་གྲགས་པ་རྒྱལ་མཚན་གྱིས་གལ་ཏེ་དོན་དམ་པར་ཡོད་དོ་ཞེ་ན། འོ་ན་ཡོད་པའི་་
མཐར་ལྟུང་བའི་ཕྱིར་དབུ་མའི་ལམ་མ་ཡིན་ནོ། །འོ་ན་ཁྱོད་དོན་དམ་པར་མེད་པར་འདོད་
པའི་ཕྱིར་ཁྱོད་ཀྱང་མེད་པའི་མཐར་ལྟུང་བར་འགྱུར་རོ་ཞེ་ན། ཁོ་བོ་ཅག་དོན་དམ་པར་མ་
གྲུབ་པའི་ཕྱིར་མེད་པར་མི་འདོད་དོ། །འོ་ན་ཁྱོད་གང་དུ་འདོད་ཅེ་ན། ཁོ་བོ་ཅག་ཀུན་རྫོབ་
ཏུ་ཇི་ལྟར་གནས་པ་དེ་ལྟར་འདོད་དེ། ཀུན་རྫོབ་ཆད་པའི་མཐའ་ལས་གྲོལ་ལ། དོན་དམ་
པར་གང་དུ་ཡང་མ་གྲུབ་པས་མཐའ་ཐམས་ཅད་ལས་གྲོལ་བས་དབུ་མ་ཞེས་བྱའོ། །ཞེས་་་་
གསུངས་པའི་གསུང་ངག ས་ཇི་ལྟ་བ་མཚུངས་པར་འདོད་པའི་རྒོལ་བ་འགའ་ཞིག་གི་ངོར་
དྲངས་འདུག་པ། འདི་ནི་ལེགས་པར་སྨྲས་པ་སྟེ། རྗེ་བཙུན་ཆེན་པོའི་གསུང་ངག་འདི་བས་
ལྷག་པའི་ལྟ་བ་རྣམ་པར་དག་པ། རྗེ་ཙོང་ཁ་པའི་ལུཊ་ལ་ཡང་བརྗོད་དུ་མེད་ཅིང་། ཁོ་བོ་
ཅག་ཀྱང་གསུང་འདི་སྒྲ་ཇི་བཞིན་དུ་ཁས་ལེན་པས། ངེད་རང་གཉིས་འདི་ཁ་དཔང་དུ་་་
གཞག་སྟེ་ད་ལྟ་ཉིད་དུ་བཤན་འབྱེད་པར་བྱའོ། །ད་ནི་གདོང་འཛོམ་བྱས་ན་མི་རུང་ངོ་་་
སྙམ་དུ་ཁྱོད་ངོ་མ་འབྱོར་བར་རེ་ཞིག་སྡོད་ཅིག གལ་ཏེ་དོན་དམ་པར་ཡོད་དོ་ཞེ་ན། འོ་ན་
ཡོད་པའི་མཐར་ལྟུང་བའི་ཕྱིར། ཞེས་པས་དོན་དམ་པར་ཡོད་མཐར་ལྟུང་བར་བསྟན་གྱི། །
སྤྱིར་ཡོད་ཙམ་གྱིས་ཡོད་མཐར་ལྟུང་བར་མི་བཞེད་པ་ཤིན་ཏུ་གསལ་ལོ། །འོ་ན་ཁྱེད་དོན་
་
535



དམ་པར་མེད་པར་འདོད་པའི་ཕྱིར་ཞེས་པ་ནས། མེད་པར་མི་འདོད་དོ་ཞེས་པའི་བར་གྱི།
དོད་དམ་པར་མེད་ན་མེད་མཐར་ལྟུང་བའི་སྐྱོན་མེད་པར་བསྟན་ཏོ། །འོ་ན་ཁྱོད་གང་དུ་་
འདོད་ཅེ་ན། ཁོ་བོ་ཅག་ཀུན་རྫོབ་ཏུ་ཇི་ལྟར་གནས་པ་དེ་ལྟར་འདོད་དེ། ཞེས་པ་འདིས་་་
གླེན་པ་ཁྱོད་ཀྱི་མགོ་བོ་ཚལ་བར་འགས་པར་བྱེད་དེ། ཀུན་རྫོབ་ཏུ་ཇི་ལྟར་གནས་པ་ཐམས་
ཅད་བླ་མ་ཉིད་ཀྱིས་དེ་ལྟར་འདོད་ཅེས་གསུངས་པས། ཀུན་རྫོབ་ཏུ་དངོས་པོར་ཡོད་པ་་་་
དང་མེད་པ་གཉིས་དང༌། ཀུན་རྫོབ་ཏུ་གཅིག་དང་ཐ་དད་གཉིས་དང༌། ཀུན་རྫོབ་ཏུ་རྟག་
པ་དང་མི་རྟག་པ་གཉིས་སུ་འཇོག་པ་ལྟར། བླ་མས་ཀྱང་དངོས་པོ་དང་དངོས་མེད་དང་། །
གཅིག་དང་ཐ་དད་དང་རྟག་པ་དང་མི་རྟག་པ་ལ་སོཊ་པ་འདོད་ཅིང་། ཞལ་གྱིས་བཞེས་
པར་བསྙོན་དུ་མེད་པས། ད་ཁྱོད་ལྟར་ན་རྗེ་བཙུན་གྲགས་རྒྱལ་གྱིས་མཐའ་བཞི་ཁས་་་་་
བླངས་པར་ཐལ། དངོས་པོ་དང་དངོས་མེད་དང་གཅིག་དང་ཐ་དད་དང་རྟག་མི་རྟག་་་་
སོགས་ཁས་བླངས་པའི་ཕྱིར། རྟགས་ཁྱབ་དངོས་སུ་ཁས་བླངས་འདོད་ན་དེ་མ་ཐག་ཉིད་དུ།
རྔོག་ལོ་ཆེན་པོ་དང་རྗེ་བཙུན་ས་སྐྱ་པ་ཁུ་དབོན་དང་མར་པ་དང་མི་ལ་དང་ཐང་སག་པ་
སྔ་མ་རྣམས་དང་། གླེན་པ་ཁྱོད་ཡན་ཆད་ཀྱིས་མཐའ་བཞི་དང་བྲལ་བའི་མཐའ་བྲལ་འམ་
ཞིག་ཁོང་དུ་ཆུད་ཅེས་ཀུ་ཅོ་ཆེས་ཤིན་ཏུ་ཆེ་བར་མ་བཏོན་ནམ། གླེན་པ་ཁྱོད་ཀྱིས་ཡོད་པ་
དང་མེད་པ་མཐའ་ཡིན། དངོས་དང་དངོས་མེད་མཐའ་ཡིན། གཅིག་དང་ཐ་དད་མཐའ་་
ཡིན། རྟག་པ་དང་མི་རྟག་པ་མཐའ་ཡིན། ཞེས་ཐང་སག་པ་སྔ་མའི་ཚིག་སྒྲོས་ཟུར་མ་་་་་
ཉམས་པར་ཁས་བླངས་ནས། རྣལ་འབྱོར་གྱི་དབང་ཕྱུག་གྲགས་པ་རྒྱལ་མཚན་གྱིས་ཀུན་་་
རྫོབ་ཏུ་ཇི་ལྟར་གནས་པ་དེ་ལྟར་དུ་ཁོ་བོ་ཅག་བསྙོན་མེད་དུ་ཁས་ལེན། དེ་མ་བླངས་ན་་་་
ཆད་མཐའ་ལས་མི་གྲོལ་ཞེས་པའི་གསུང་ངག་ཁུངས་སུ་འདྲེན་པ་ནི། སྲོག་འཕྲོག་པར་་་་
བྱེད་པའི་གཤེད་མ་རལ་གྲི་གདེངས་པའི་མདུན་དུ་ཕྲག་པ་ཕུད་དེ། མགོ་བོ་ནན་གྱིས་སྟོན་
པ་དང་ཁྱད་པར་ཅི་འདུག ས་སྐྱ་པས་ཁས་ལེན་རིགས་པ་ཙམ་ཡོད་ན་ད་ལྟོས་ཤིག གཞན་
ཡང་གླེན་པ་ཁྱེད་ཀྱིས་དོལ་པོ་བ་ལ། རྗེ་བཙུན་གྲགས་རྒྱལ་གྱིས་རྣལ་འབྱོར་སྤྱོད་པ་རྣམས་
ཀྱང་དབུ་མ་པར་འདོད་དེ། ཞེས་སོགས་ཀྱི་གསུང་ངག་དེ་ཉིད་བཏེག་ནས་མགོ་བོའི་སྟེང་
536



དུ་གཞག་པར་བྱ་སྟེ། ཞེས་སྐད་ཅིག་སྔ་ལོགས་དེ་ཉིད་དུ་བྲིས་པ་སོར་མོ་ནང་དུ་ཁུག་ལ། ཁོ་
བོ་ཅག་ཀུན་རྫོབ་ཏུ་ཇི་ལྟར་གནས་པ་དེ་ལྟར་འདོད་དེ། ཞེས་པ་འདི་ཁྱོད་རང་གིས་བྲིས་་
ཚར་འདུག་པ། མི་ཞིག་ལ་འདེགས་པའི་གྲོགས་ཆོལ་ལ། སྡུག་མགོ་དེའི་སྟེང་དུ་ཞོག་ཅིག དེ་
བས་ན་གླེན་པ་འདི་དང་འདི་འདྲ་བ་ཤ་སྟག་གིས། སྔོན་ནས་ད་ལྟའི་བར་དུ་ས་སྐྱ་པའི་དྲི་
ཙམ་ཡང་མི་བྲོ་བཞིན་དུ། རང་ཉིད་ཀྱི་ལྟ་སྤྱོད་ངན་པས་ཆུ་མ་ཐུབ་དོགས་ཏེ། ས་སྐྱ་པ་ཡིན་
ནོ་ཞེས་རྗེ་བཙུན་གོང་མ་རྣམས་ཁྱི་རྒན་རྒྱ་པོ་ཡན་ཆད་ཀྱི་རྒྱབ་ཏུ་གདན་དྲངས་པས།
དབུས་གཙང་གི་ཕྱོགས་འདིར་ལྷ་སྡེ་མི་སྡེ་ཐམས་ཅད་ཕུང་བའི་གནས་ལ་སྦྱར་བ་འདི།
འཇིག་རྟེན་ན་འབྱུང་པོ་འགའ་ཞིག་གིས་གཟུགས་གཞན་དང་གཞན་དུ་བརྫུ་བར་གྲགས་
པ་ལྟར། ས་སྐྱ་པ་མ་ཡིན་བཞིན་དུ་ས་སྐྱ་པར་བརྫུས་པ་འདི་ཁོ་ན་ལ་ཐུག་པས། ད་ནི་ཁོ་བོ་
ཅག་གིས་སྔགས་དང་ཕྱག་རྒྱས་དགུག་པར་བྱ་སྟེ། ས་སྐྱ་པ་མ་ཡིན་བཞིན་དུ་ས་སྐྱ་པར་རྫུ་
བར་བྱེད་པའི་འབྱུང་པོ་ཁྱོད་ཀྱི་རང་གཟུགས་གང་ཡིན་པ་དེ་རྗེན་པར་སྟོན་ཅིག ཨོཾ་སུཾ་བྷ་
ནི་སུཾ་བྷ་ཧཱུྃ་ཞེས་སོགས་དྲག་ཏུ་བརྗོད་པས། རང་གཟུགས་ཇི་ལྟར་ཡིན་པ་བསྟན་ཏེ་སྐྲག་་་
ཅིང་རིང་བའི་བན་གཟུགས་ཤིག་འདི་སྐད། བདག་ནི་ས་མིན་དགའ་མིན་ཇོ་མིན་ཕྱག་་་་
མིན་གྱི། གོ་བོ་སྨྱོན་པ་ཞེས་བྱ་བ་ཡིན་ནོ་ཞེས་དྲང་པོར་སྨྲས་སོ། །དེ་ལྟར་ན། ང་རྣལ་འབྱོར་
གྱི་དབང་ཕྱུག་འཇམ་དབྱངས་དགའ་བའི་བློ་གྲོས་ཀྱིས་རིགས་པ་མི་བཟད་ཅིང་འབར་་་
བའི་གནམ་ལྕགས་ཀྱི་རྡོ་རྗེ། ད་ལྟ་ཉིད་དུ་རྡུལ་ཕྲན་ཙམ་ཡང་མ་ལུས་པར་བཅོམ་པར་་་་་
འགྱུར་བས། གནས་འདིར་མ་འདུག་པར་རྒྱ་མཚོ་ཆེན་པོའི་ཕ་རོལ་ཏུ་བུད་ཅིག སརྦ་བི་
གཙྪ། རེད་མདའ་བ་སུན་འབྱིན་མི་འཐད་པར་བསྟན་ཟིན་ཏོ། །
༣ གཉིས་པ་རྗེ་ཙོང་ཁ་པ་སུན་འབྱིན་པ་མི་འཐད་པར་བསྟན་པ་ནི། ཁྱོད་རང་གིས་
སུན་འབྱིན་བརྗོད་པ་རྣམས། རིམ་པ་བཞིན་དུ་གང་དུ་སོང་ལེགས་པར་བརྟག་པར་བྱའི། །
མིག་ཕྱེ་ལ་ལྟོས་ཤིག དེ་ལ་དང་པོར་དངོས་པོ་ལ་བདེན་པར་འཛིན་པ་ཉེས་པ་ཐམས་ཅད་
ཀྱི་རྩ་བ་ཡིན་པས་ཞེས་སོགས་ཀྱི་སྐབས་སུ། སྟོང་ཉིད་ལ་མངོན་པར་ཞེན་པ་དགག་བྱ་ཡིན་
པར་འདོད་པ་ནི་དབུ་མའི་གཞུང་ལུགས་ལས་འདས་ཏེ། ཞེས་བྲིས་པ་ནི་རྗེའི་ལུགས་ལ་་་་
537



ཡང་དེ་དེ་བཞིན་ནོ་ཞེས་ཁས་ལེན་མེད་པ་བཤད་ཟིན་པས། ནམ་མཁའ་སྟོང་པ་ལ་ཐལ་་་
འགྱུར་དེ་འཕེན་རིགས་སོ། །དོན་དམ་པའི་བདེན་པ་ནི། གང་ལ་སེམས་ཀྱི་རྒྱུ་བ་ཡང་མེད་
ན། ཞེས་པའི་མདོ་ནི་ཁྱོད་མ་སྐྱེས་པའི་སྔ་རོལ་ན་ཐང་སག་པ་སྔ་མ་རྣམས་ཀྱིས་དྲངས་པ་
ལ། རྩ་འཇུག་གི་ཊཱིཀ་ཆེན་གཉིས་ལམ་རིམ་ཆེ་ཆུང་གཉིས་དྲང་ངེས་རྣམ་འབྱེད་སོགས་་་་་
འདི་ཙམ་ཞིག་ཏུ་འདི་ཁོ་ན་ལ་འབྲུ་བསྣན་པ་ཁྱོད་ཀྱིས་མཐོང་ཡང་། ཁམས་པའི་ལྡོབ་བྱས་
པ་ཡིན་ལས་ཆེ། འགྲེལ་པ་ཚིག་གསལ་དུ་མདོ་འདི་དྲངས་ནས། དེ་ལྟར་རྣམ་པར་རྟོག་པ་
མེད་པ་ཡིན་ནོ་ཞེས། སེམས་ཀྱི་རྒྱུ་བ་ནི་རྣམ་རྟོག་ལ་བྱེད་པར་གསུངས་ལ། དེ་ཡང་སྟོང་་་་
ཉིད་རྟོགས་ཙམ་གྱི་དུས་སུ་རྣམ་རྟོག་གི་རྒྱུ་བ་མེད་ཅེས་པ་གཏན་མ་ཡིན་གྱི། སྟོང་ཉིད་་་
མངོན་སུམ་དུ་རྟོགས་པའི་དུས་ན་གཉིས་སྣང་ཕྲ་མོ་ཡང་ནུབ་པས་རྣམ་རྟོག་གི་རྒྱུ་བ་མེད་
པ་ཡིན་ནོ། །འཇུག་པར། སེམས་འགགས་པ་དེ་སྐུ་ཡིས་མངོན་སུམ་མཛད། །ཅེས་པའི་་་་་
སེམས་འགགས་པའི་དོན་ཡང་འདི་དང་འདྲ་བར་རྗེ་ཉིད་ཀྱི་འཇུག་ཊཱིཀ་ཏུ་ལྟོས་ལ་གསོལ་
བ་ཐོབ་ཅིག དེ་ལས་གཞན་དུ་སེམས་མི་རྒྱུ་བ་དང་བློའི་སྤྱོད་ཡུལ་མ་ཡིན་པ་དང་། སྨྲ་་་་་
བསམ་བརྗོད་མེད་པ་སོགས་ཀྱི་མདོ་བསྟན་བཅོས་ཀྱི་ཚིག་ཟིན་དེ་ཉིད་ལ། བོད་སྒོམ་བླུན་
པོ་སྐྱབས་འཆའ་བ་བཞིན་དུ། ཁྱོད་ཀྱང་ཚིག་ཟིན་དེ་ཉིད་ལ་འཁྲི་ན། ཕྱོགས་དེའི་མཚན་་་
ཉིད་པ་རྣམས་ལེགས་པར་དཔང་དུ་བཞུགས་ཤིག ཡོད་མེད་དངོས་ཀུན་མཁྱེན་པ་ཡི། །
ཀུན་མཁྱེན་པས་ཀྱང་གང་མ་གཟིགས། །ཞེས་ད་ལྟ་བྲིས་པ་འདི་ཀ་ལ། ཡོད་མེད་ཀུན་་་་་
མཁྱེན་གྱིས་མ་གཟིགས་པར་ཐལ། ད་ལྟར་ཚིག་ཟིན་དེ་ཉིད་ལ་གནས་འདུག་པའི་ཕྱིར། །
ཁྱབ་པ་སོང་། འདོད་ན། ཀུན་མཁྱེན་གྱིས་དངོས་པོ་མི་མཁྱེན་པར་ཐལ། ཡོད་མེད་གང་་་་་
ཡང་མི་མཁྱེན་པའི་ཕྱིར་རོ། །རྟགས་གསལ་ཁས། ཡང་མཚམས་འདི་ཀར་དོན་དམ་བདེན་
པ་མཚན་ཉིད་པ་ནི་སོ་སོ་སྐྱེ་བོའི་བློ་ཡུལ་ལས་འདས་པ། འཕགས་པའི་མཉམ་གཞག་ཟག་
མེད་ཡེ་ཤེས་ཀྱི་གཉིས་སྣང་ནུབ་ཅིང་། ཡོད་མེད་རྟག་ཆད་ལ་སོགས་པའི་མཐའ་གང་དུ་་་
ཡང་མ་མཐོང་བ་ཉིད་ལ། དོན་དམ་བདེན་པར་གསུངས་པའི་ཕྱིར་རོ། །ཞེས་བྲིས་ནས། དེ་
རང་རྒྱུད་པའི་ལུགས་ཁོ་ན་ཡིན་ནོ་སྙམ་ན། འཇུག་པ་དང་སྤྱོད་འཇུག་དྲངས་ནས། ཐལ་་
538



རང་གཉིས་ཀས་བཞེད་པར་བྲིས་པ་འདི་ལ། ཁྱོད་མཚན་ཉིད་པ་རྣམས་མིག་ལྟོས་ཤིག །
ཤེས་བྱ་ཆོས་ཅན། དོན་དམ་བདེན་པ་སོ་སོ་སྐྱེ་བོས་ཀྱང་རྟོགས་པར་ཐལ། རྟགས་ལ་བརྟེན་
ནས་རྟོགས་པའི་ཕྱིར། དེར་ཐལ། སོ་སོ་སྐྱེ་བོའི་ཚོགས་སྦྱོར་ནས་རྟགས་ལ་བརྟེན་ནས་་་་
རྟོགས་པའི་ཕྱིར། རེ་ཞིག་སོང་། དེར་ཐལ། བླ་མ་ཀུན་རིག་གིས་ཕར་ཕྱིན་ཊཱིཀའི་ཐོག་མ་་་
ཉིད་དུ་རྟགས་ལ་གཞི་ལམ་རྣམ་གསུམ་སྐྱེ་མེད་དུ་ཤེས་པ་ནི་ཚོགས་སྦྱོར་ན་ཡང་ཡོད་པས།
འདི་ནི་ཚོགས་སྦྱོར་ན་ཡུམ་ཡོད་པར་བསྟན་ཏོ། །ཞེས་བྲིས་པའི་ཕྱིར་རོ། །རོང་ཊིཀ་ལ་མི་་
ཡོད་བྱེད་དགོས་པའི་དུས་ལ་བབ་འདུག་གོ། །གཞན་ཡང་ཁྱོད་ཀྱི་ལོག་རྟོག་མང་བོ་ཞིག་་་་
འདིས་ཟློག་ནུས་པར་སྣང་བས་ཉོན་ཅིག དོན་དམ་བདེན་པ་ཆོས་ཅན། ཁྱོད་སོ་སོ་སྐྱེ་བོས་
རྟོགས་པར་ཐལ། ཁྱོད་གཞི་གྲུབ་པའི་ཕྱིར། གཞི་གྲུབ་ན་སོ་སོ་སྐྱེ་བོས་མ་རྟོགས་པ་བུད།
ཡང་མདོ་བསྟན་བཅོས་ལས། བློའི་ཡུལ་ལས་འདས་པ་དང་བསམ་གྱིས་མི་ཁྱབ་པ་ཞེས་་་་
སོགས་གསུངས་པའི་སྒྲ་ཇི་བཞིན་པ་འདི་ཉིད་ལ་འཆད་ན། འཕགས་པའི་མཉམ་གཞག་་་
ཟག་མེད་ཡེ་ཤེས་ཡུལ་ལས་འདས་པར་ཐལ། བློ་གང་གིའང་ཡུལ་ལས་འདས་པའི་ཕྱིར།
འདོད་ན། དོན་དམ་བདེན་པ་ཆོས་ཅན། ཁྱོད་ཡུལ་མ་ཡིན་པར་ཐལ། ཁྱོད་ཀྱི་ཡུལ་ཅན་་་
མེད་པའི་ཕྱིར། རྟགས་ཁས། འདོད་ན་དོན་དམ་བདེན་པ་ཡུལ་ཕུད་ལ་ཁྱོད་སྡོད་ཅིག
གཞན་ཡང་། ཡོད་མེད་རྟག་ཆད་ལ་སོགས་པའི་མཐའ་གང་དུ་ཡང་མ་མཐོང་བ་དེ་ཆོས་་
ཅན། ཁྱོད་དོན་དམ་བདེན་པ་མཚན་ཉིད་པ་མ་ཡིན་པར་ཐལ། མེད་དགག་ཡིན་པའི་ཕྱིར།
ཁྱབ་གསལ་དངོས་སུ་ཁས་བླངས། མ་གྲུབ་ན་རེ་ཞིག་སོང་། དེར་ཐལ། དགག་བྱ་ཡོད་མེད་
སོགས་སུ་མཐོང་བ་བཀགཙམ་གྱི་ཆོས་ཡིན་པའི་ཕྱིར། རྟགས་གསལ་ཁས་བླངས། དགག་
བྱ་བཀག་ཙམ་གྱི་གཞི་གྲུབ་ལ་མེད་དགག་མི་ཟེར་ན། མེད་དགག་ངོ་མི་ཤེས་པར་སྡང་བ་་
ཙམ་དུ་ཟད་དོ། ། ་
་ ད་ནི་བོད་སྒོམ་བླུན་པོ་འགའ་ཞིག་དང་། སྔོན་གྱི་དབུ་མའི་བཤད་སྲོལ་བ་འགའ་
ཞིག་དང༌། གླེན་པ་ཁྱོད་ཡན་ཆད་ལ། དོན་དུ་འགྱུར་ན་བརྩེ་བས་འདོམས་པར་བྱ་སྟེ། དེ་་
ལ་སྤྱིར་ཐར་པ་དང་ཐམས་ཅད་མཁྱེན་པ་དོན་དུ་གཉེར་བའི་གདུལ་བྱ་རྣམས་ཀྱིས། ཐོག་
539



མར་གཞིའི་གནས་ལུགས་བདེན་གཉིས་ཟུང་འཇུག་གཅིག་ཁྱེར་གཏན་ལ་ཕབ། དེ་རྗེས་་་་་
ཐབས་ཤེས་ཟུང་འབྲེལ་དུ་གོམས་པར་བྱས་ནས་ཉམས་སུ་བླངས་པས་འབྲས་བུ་མཐར་་་་
ཐུག་པའི་ཚེ་ན། ཆོས་སྐུའི་ངང་ནས་གཟུགས་སྐུའི་སྣང་བ་ཇི་ལྟར་འཚམ་པ་འབད་མེད་་་་
ལྷུན་གྲུབ་ཏུ་འབྱུང་བ་ནི་ཐེག་ཆེན་ལམ་གྱི་སྤྱིའི་ཆིངས་ཡིན་ལ། དེ་ལ་ཐོག་མར་གཞིའི་་་་
གནས་ལུགས་ཐོས་བསམ་གྱིས་ལེགས་པར་གཏན་ལ་འབེབས་པ་ནི། གཙོ་བོར་ལམ་དུ་མ་་་
ཞུགས་གོང་དང་ཞུགས་ནས་ཀྱང་ཐེག་ཆེན་གྱི་ཚོགས་ལམ་ལྟ་བུ་སོ་སོ་སྐྱེ་བོའི་གནས་སུ་་་
སྔོན་དུ་ངེས་པར་འགྲོ་དགོས་ཀྱི། ལམ་མཐོན་པོ་ཞིག་ཏུ་མ་སླེབ་བར་དུ་བདེན་གཉིས་ཟུང་
འཇུག་གཏན་ལ་མི་འབེབས་པར། མཐོང་ལམ་ལྟ་བུ་ལམ་མཐོན་པོར་སླེབས་ནས་མཐའ་་་
བྲལ་གྱི་གནས་ལུགས་ཐོས་བསམ་གྱིས་གསར་དུ་གཏན་ལ་འབེབས་པ་ག་ལ་ཡིན། དེ་ཡང་
ལམ་དུ་མ་ཞུགས་གོང་དུ་མཐའ་བྲལ་ཐོས་བསམ་གྱིས་ལེགས་པར་གཏན་ལ་ཕེབས་པ་ཅིག་
ལ་ནི། དང་པོར་རྟགས་ལ་བརྟེན་ནས་ཡིན་ཀྱང་། ཕྱིས་རྗེས་དཔག་གི་རིགས་རྒྱུན་ཕྱི་མ་
རྣམས་ལ་ངེས་ཤེས་ཟེར་བས། དངོས་སུ་རྟགས་ལ་བརྟེན་པ་ག་ལ་ཡིན། དེ་འདྲ་ཞིག་གིས་
སོ་སོ་སྐྱེ་བོའི་ཚོགས་སྦྱོར་གཉིས་ཀར་ཡང་མཐའ་བྲལ་གྱི་ལྟ་བ་ལེགས་པར་སྒོམ་པར་བྱེད་
ལ། བྱེད་ཚུལ་ཡང་། ཚོགས་སྦྱོར་ན་ནི་ཤས་ཆེར་མཐའ་བྲལ་རྟོགས་པའི་ངེས་ཤེས་ཀྱི་རྒྱུན་
བསྒོམ་བྱུང་དུ་མ་སོང་བ་མང་ལ། ཐེག་ཆེན་སྦྱོར་ལམ་ནས་མཐའ་བྲལ་གྱི་གནས་ལུགས་་་
མཐར་ཐུག་པ་ཞི་ལྷག་ཟུང་དུ་འབྲེལ་བའི་བསྒོམ་བྱུང་གི་བློས་ཡུན་རིང་དུ་མཉམ་པར་་་་་
བཞག་ནས་སྒོམ་ནུས་ཀྱང༌། ད་དུང་ཡང་ཡུལ་དང་ཡུལ་ཅན་གཉིས་རོ་གཅིག་ཏུ་འདྲེས་པ་
ལྟ་བུའི་གཉིས་སྣང་ཕྲ་མོ་མ་ནུབ་པས་མངོན་སུམ་དུ་རྟོགས་པ་ཞེས་མི་བྱའོ། །དེ་ནས་སྦྱོར་
བཞིའི་རིམ་པས་ཡུལ་སྟོང་ཉིད་དང་ཡུལ་ཅན་ཡེ་ཤེས་གཉིས་རྒྱང་ཚད་དུ་སྣང་བའི་གཉིས་
སྣང་ཇེ་ཕྲ་ཇེ་ཕྲར་སོང་ནས། མཐར་ནམ་མཁའ་ལ་སྤྲིན་རང་དྭངས་སུ་ཡལ་བ་ལྟར། གཉིས་
སྣང་ཕྲ་མོ་ཙམ་ཡང་ནུབ་པ་ན། མཐའ་བྲལ་མངོན་སུམ་དུ་རྟོགས་པ་དང་མཐོང་ལམ་ཐོབ་
པ་ཞེས་བྱའི། སྟོང་ཉིད་རྟོགས་ན་མངོན་སུམ་དུ་རྟོགས་པས་ཁྱབ་བོ་སྙམ་དུ་བོད་སྒོམ་བླུན་
པོ་དང་ལག་སྦྲེལ་མ་བྱེད་ཅིག གལ་ཏེ་ཚོགས་སྦྱོར་ལྟ་བུ་སོ་སོ་སྐྱེ་བོའི་གནས་སྐབས་སུ་་་
540



རྟོགས་པ་ནི་སྟོང་ཉིད་ཀྱི་དོན་སྤྱི་ཁོ་ན་ཡིན་གྱི། སྟོང་ཉིད་མཚན་ཉིད་པ་མིན་ནོ་སྙམ་ན།
འདི་ནི་ཁྱོད་གཅིག་པུར་མ་ཟད་སྔོན་གྱི་མཁས་པ་དང་མི་མཁས་པ་མང་བོ་ཞིག་གི་་་་་་
དགོངས་རྩེ་གཏད་ལུགས་དེ་འདྲ་བར་སྣང་ཡང་། ། གཏན་མིན་ཏེ། གཅིག་དུ་བྲལ་གྱི་རྟགས་
ལས་མྱུ་གུ་བདེན་མེད་ཏུ་རྟོགས་པའི་རིགས་ཤེས་རྗེས་དཔག་ཅེས་གྲགས་པ་དང་། རྗེས་
དཔག་དེའི་རིགས་རྒྱུན་གོམས་པར་བྱེད་པའི་ཚོགས་སྦྱོར་གྱི་ལྟ་བ་སྐྱོང་བ་ཐམས་ཅད་རྟོག་
པ་ཤ་སྟག་ཡིན་ཀྱང་། རྟོག་པ་དེ་ཉིད་ལ་སྣང་ངོ་དང་ངེས་ངོ་གཉིས་སུ་འབྱེད་དགོས་ཏེ།
སྣང་ཡུལ་དང་ཞེན་ཡུལ་གཉིས་སུ་འབྱེད་པ་ལྟར་རོ། །དེ་ལྟར་ན་སྣང་ངོར་ཤར་བ་དེ་ལས་
སྟོང་ཉིད་ཀྱི་དོན་སྤྱིའམ་མཐའ་བྲལ་གྱི་དོན་སྤྱི་ཞེས་བྱ་ཞིང་། ངེས་ངོར་ཤར་བ་ནི་དོན་་་་
དམ་བདེན་པ་མཚན་ཉིད་པ་ཁོ་ན་ཡིན་ཏེ། དཔེར་ན་སྒྲ་མི་རྟག་པ་དངོས་སུ་རྟོགས་པའི་
རྗེས་དཔག་སྣང་ཡུལ་དེ་ལ་སྒྲ་མི་རྟག་པའི་དོན་སྤྱི་དང་། ཞེན་ཡུལ་ལམ་འཛིན་སྟངས་ཀྱི་་
ཡུལ་དུ་སྒྲ་མི་རྟག་པ་དངོས་དེ་ངེས་པར་འཇོག་དགོས་པ་ལྟར་རོ། །དེ་ལྟར་ན་རྟོག་པས་་་
ཡུལ་གང་ཡང་ལེགས་པར་གཏན་ལ་འབེབས་མི་ནུས་མི་ཟེར། རྟོག་པས་ལེགས་པར་རྟོགས་
མི་ནུས་པའི་ཡུལ་ནི་གཏན་མེད་དོ། །དེའི་ཕྱིར་ཐེག་ཆེན་ཚོགས་ལམ་དུ་དབང་པོ་རྣོན་པོ་་་
རྣམས་ཀྱིས་གཟུགས་ནས་རྣམ་མཁྱེན་གྱི་བར་ཤེས་བྱ་མཐའ་དག་ལེགས་པར་གཏན་ལ་་་་
འབེབས་ནུས་ལ། དེ་ཡང་མངོན་སུམ་དུ་རྟོགས་མི་ནུས་པ་རྣམས་རྟོག་པ་ཁོ་ནས་གཏན་ལ་
འབེབས་པ་ཡིན་པས། གཞི་གྲུབ་ན་སོ་སོ་སྐྱེ་བོས་མ་རྟོགས་པ་བུད། གཞི་གྲུབ་ན་རང་ཉིད་
ལེགས་པར་རྟོགས་པའི་རྟོག་པ་ཅིག་མེད་པ་བུད། ཅེས་དམ་བཅའ་བའི་གནད་ནི་དེ་ཡིན་
ནོ། །དེ་ལས་གཞན་དུ་མཐའ་བྲལ་གྱི་གནས་ལུགས་ཕྱི་ནས་སྒྲོ་འདོགས་བཅད་པས་མི་ཆོད།
བླ་མའི་བྱིན་རླབས་ཞུགས་པས་ནང་ནས་རྟོགས་པའི་ཡེ་ཤེས་རང་བརྡོལ་དུ་འཆར་བ་ཅིག་
འོང་ཞེས་སྨྲ་བ་ནི། སྤྱིར་རྟོགས་པ་ནང་ནས་ཚུར་འཆར་བ་མ་གཏོགས། རྟོགས་པ་ཤ་བའི་
གདོང་འདྲ་བ་ཞིག བྲང་ཁ་ཕྱེ་ནས་ཁོག་པའི་ནང་དུ་ཕར་འཇུག་པ་ག་ལ་ཡིན། ནང་ནས་
ཚུར་འཆར་བ་ལ་སྔོན་དུ་གནས་ལུགས་ཀྱི་དོན་སྤྱི་སྣང་ངོར་ཤར་བ་བརྒྱུད་ནས་ངེས་ངོར་
གནས་ལུགས་དེ་ཉིད་རྟོགས་པས་ལེགས་པར་གོམས་པས། མཐར་དོན་སྤྱིས་ཡེ་མི་སྒྲིབ་པར།
54]



སྣང་ངོ་དང་ངེས་ངོ་གཉིས་ཀར་མཐའ་བྲལ་འབའ་ཞིག་འཆར་བ་ཅིག་ངེས་པར་འོང་བས།
མངོན་སུམ་དུ་རྟོགས་པ་ནི་དེ་འདྲ་ཞིག་ལ་ཟེར་བ་ཡིན་ནོ། །ཁྱོད་ཀྱིས་ཀྱང་གོང་དུ། རྟོགས་
པ་ནང་ནས་བརྡོལ་བ་ལ་ངེས་དོན་གྱི་དགོངས་པ་རང་དབང་དུ་འཆར་བ་ལྕེ་སྒོམ་ཤེས་་་
རབ་རྡོ་རྗེ་ལ་སོགས་པ་ཞེས་དང་། མཐའ་བྲལ་གྱི་གནས་ལུགས་རྟོག་པས་རྟོགས་མི་ནུས་་་
ཞེས་སོགས་ཀྱི་བསམ་དོན་ལ་ལེགས་པར་བརྟགས་ན། ཐོས་བསམ་སྔོན་དུ་མ་སོང་བའི་
བསྒོམ་བྱུང་དང་། བསྒོམ་བྱུང་སྔོན་དུ་མ་སོང་བའི་མཐོང་ལམ་མཉམ་གཞག་སོགས་ཀྱི་རེ་
བ་འཆའ་བར་ཟད་དོ། །ཚུལ་དེ་ལྟར་ཞིབ་ཏུ་བཤད་པ་ནི། བོད་སྒོམ་བླུན་པོ་ཚིག་གི་ཐ་སྙད་
བློའི་སྤུ་རིས་ཕྲ་མོ་འབྱེད་མ་ཤེས་པར། རྨུ་སྡུགས་ཀྱི་བླུན་གཏམ་མིག་འབུར་བགྲད་དེ་སྨྲ་བ་
དག་ལ་བཤད་ཀྱང་གོ་མི་ནུས་པས། རང་ཉིད་ངལ་བར་ཟད་ལ། ཁྱོད་བརྡ་ཆད་ཐར་ཐོར་
ཐོས་ཤིང་བློའི་དཔྱོད་པ་ཡང་ཅུང་ཟད་འཇུག་པའི་ལུགས་སུ་སྣང་བས། དེ་རྣམས་ལེགས་་
པར་གོ་བྱུང་ན་ཆོས་འབྲེལ་དུ་བཟུང་ལ་ཕྱིན་ཆད་གསོལ་བ་ཐོབ་ཅིག ཡང་ཁྱོད་ཀྱིས་ས་
བདེན་གྲུབ་བཀག་པའི་སྟོང་ཉིད་མེད་དགག་དེ་དོན་དམ་བདེན་པ་བཏགས་པ་བར་་་་་་
འཇོག་པའི་རྒྱུ་མཚན་ལ། གནས་ལུགས་རྟོགས་པའི་བློའི་ཡུལ་ཡིན་པའི་ཕྱིར། ཞེས་བྲིས་པ་
ནི། རང་ཉིད་ཀྱིས་འཁོར་གསུམ་དངོས་སུ་ཁས་བླངས་པ་དེ་ཉོན་ཅིག བདེན་པ་བཀག་་་
ཙམ་གྱི་མེད་དགག་ཆོས་ཅན། གནས་ལུགས་ཡིན་པར་ཐལ། གནས་ལུགས་རྟོགས་པའི་བློའི་
ཡུལ་ཡིན་པའི་ཕྱིར། འཁོར་གསུམ་ཀ་བསྙོན་དུ་ཅི་ཞིག་འདུག ཡང་དེའི་མཇུག་ཉིད་དུ་་་་
དངོས་ལ་གནོད་བྱེད་ནི། སྟོང་མི་སྟོང་སོགས་ཀྱི་མཐའ་གང་དུ་གཟུང་བའི་རྟོག་པའི་་་་
དངོས་ཡུལ་ཡིན་པའི་ཕྱིར། ཞེས་པ་ནི་གང་དྲན་དྲན་བྲིས་པ་སྟེ། བདེན་པ་བཀག་ཙམ་གྱི་
སྟོང་ཉིད་མེད་དགག་ཆོས་ཅན། ཁྱོད་གནས་ལུགས་རྟོགས་པའི་བློའི་ཡུལ་མིན་པར་ཐལ།
མཐའ་བཞི་གང་རུང་དུ་འཛིན་པའི་བློའི་སྣང་ཡུལ་ཡིན་པའི་ཕྱིར། ཁྱབ་པ་མེད་དོ་སྙམ་ན་
བཟང་ངོ་། །ཤེས་བྱ་ཆོས་ཅན། མཐའ་བྲལ་གྱི་གནས་ལུགས་དེ་མཐའ་བཞིར་འཛིན་པའི་་
བློའི་ཡུལ་ཡང་ཡིན། གནས་ལུགས་རྟོགས་པའི་བློའི་ཡུལ་ཡང་ཡིན་པའི་གཞི་མཐུན་ཡིན་་་
པར་ཐལ། དེ་འདྲའི་གཞི་མཐུན་ཡོད་པའི་ཕྱིར། རྟགས་ཁས་བླངས། འདོད་ན། རྣལ་འབྱོར་
542



ཀུན་རྫོབ་ཉེས་མེད་དེ། །ཞེས་དྲངས་པ་ནས། དེ་ལ་སོགས་པ་བཅོམ་ལྡན་གསུང་། །ཞེས་་་་
པའི་བར་ལུང་རིགས་གང་དྲངས་པ་ཐམས་ཅད་མགོ་ཐོག་ཏུ་ཆར་བབ་པ་ལྟར་བྱོས་ཤིག
ཡང་དེའི་མཇུག་ཏུ། བསྟན་པའི་སྙིང་པོ་སྤྲོས་བྲལ་ཉམས་པར་བྱེད་པའི་བདུད་ཚིག བློ་་་
གྲོས་དང་བསོད་ནམས་ཆུང་བ་རྣམས་སླུ་བར་བྱེད་པའི་གཏམ་སྟེ། ཞེས་རྗེ་ཐམས་ཅད་་་་
མཁྱེན་པ་ལ་ངན་སྨྲས་ཀྱི་ཚིག་བརྗོད་པ་འདི། བདེན་མེད་བདེན་གྲུབ་ཏུ་བཟུང་བ་དགག་
བྱར་གསུངས་ཀྱི། བདེན་མེད་བདེན་པར་མེད་སྙམ་དུ་བཟུང་བ་ནི་དགག་བྱ་མིན་ནོ། །ཞེས་
སྨྲས་པ་ལ་ཁྱོད་དེ་སྐད་ཟེར་ན། ཇི་ལྟ་བ་མཁྱེན་པའི་རྣམ་མཁྱེན་གྱིས་བསྟན་པའི་སྙིང་པོ་་
སྤྲོས་བྲལ་ཉམས་པར་བྱས་པར་ཐལ། དེ་བདེན་མེད་བདེན་པར་མེད་སྙམ་དུ་བཟུང་བའི་
ཕྱིར། ཁྱབ་པ་ཁས། མ་གྲུབ་ན། དེར་ཐལ། བདེན་པར་མེད་སྙམ་དུ་རྟོགས་པའི་ཕྱིར། མ་་་་
གྲུབ་ན། སྤྲོས་བྲལ་གྱི་སྙིང་པོ་བདེན་མེད་ཆོས་ཅན། ཁྱོད་གཞི་མ་གྲུབ་པར་ཐལ། ཁྱོད་རྣམ་
མཁྱེན་གྱིས་མ་གཞལ་བའི་ཕྱིར། རྟགས་ཁས། དེ་བས་ན་བསྟན་པའི་སྙིང་པོ་སྤྲོས་བྲལ་ཡུལ་
ཕུད་ལ་གཏོང་བར་བྱེད་པའི་བདུད་རིགས་ཀྱི་སྐྱེས་བུ། བསོད་ནམས་དང་བློ་གྲོས་ཆུང་་་
བའི་སྦྱིན་བདག་དང་འཁོར་རྣམས་སླུ་བར་བྱེད་པ་སྟེ། ཞེས་འདོད་པ་བསྒྱུར་ལ། ཕྱིན་ཆད་
དྲན་པས་ཅུང་ཟད་རེ་ཟུངས་ཞིག ཡང་དེའི་མཇུག་ཏུ་ལྟ་ཀུན་ངེས་པར་འབྱིན་ཞེས་དང་།
ལྟ་བ་ཐམས་ཅད་སྤང་བའི་ཕྱིར། ཞེས་པའི་སྤང་ཚིག་གསུངས་པ་དོན་མེད་པར་འགྱུར་ཏེ། ་
ཞེས་བྲིས་པ་ཡང་བརྟག་པར་བྱ་སྟེ། མཐར་འཛིན་གྱི་ལྟ་བ་ཐམས་ཅད་ཅེས་པའི་དོན་ནམ།
སྤྱིར་ལྟ་བ་གང་ཡིན་ཐམས་ཅད་སྤང་བྱར་སྟོན་པ་གང་ལ་བྱེད། དང་པོ་ལྟར་ན་མཐར་་་་་
འཛིན་གྱི་ལྟ་བ་ཐམས་ཅད་སྤང་བྱ་མིན་ཟེར་མཁན་དེ་སུ་ཡིན། ལྟ་བ་གང་ཡིན་ཐམས་ཅད་
སྤང་བྱར་སྟོན་ནོ་སྙམ་ན། འདི་ནི་སྙིང་གཏམ་ཡིན་ཏེ། དེ་ལྟ་ན་མཐའ་བྲལ་གྱི་ལྟ་བ་ཡང་་
སྤང་བྱར་ཐལ། ལྟ་བ་གང་ཡིན་ཐམས་ཅད་སྤང་བྱ་ཡིན་པའི་ཕྱིར། མཐའ་བྲལ་གྱི་ལྟ་བ་་་་
སྤང་བྱར་བྱས་ན་ཁྱོད་ཀྱིས་ཅི་ཞིག་བླང་བར་བྱ། ད་སྨྱོས་ཤིག ཡང་དེའི་མཇུག་ཏུ་རྣལ་་་་
འབྱོར་ཆེན་པོའི་སྐབས་སུ་རྩ་ལྟུང་དུ་འགྱུར་བར་གསུངས་ཞེས་སོགས་བྲིས་པ་ནི། ཁྱོད་ལ་
བརྡ་ཙམ་ཆགས་ཡོད་ན་གླེང་བར་བྱ་སྟེ། མིང་སོགས་བྲལ་བའི་ཆོས་རྣམས་ལ། །དེར་རྟོག་
543



པ་ནི་བཅུ་གཅིག་པ། །ཞེས་པའི་དོན། མིང་སོགས་བྲལ་བའི་ཆོས་ལ་བདེན་པར་འཛིན་པ་
ཙམ་གྱིས། རྩ་ལྟུང་བསྐྱེད་འོས་ཀྱི་གང་ཟག་ལ་རྩ་ལྟུང་དུ་འགྱུར་རམ། དེ་ཙམ་གྱིས་མི་་་་་
འགྱུར་བར་ད་དུང་སྐྱེ་ཚུལ་གཞན་ཞིག་ཡོད། དང་པོ་ལྟར་ན། སྔགས་སྡོམ་ཉམས་པར་རྒྱུད་
ལྡན་གྱི་སེམས་ཙམ་པའི་རྣལ་འབྱོར་པ་གཞི་མ་གྲུབ་པར་ཐལ། མིང་སོགས་བྲལ་བའི་ཆོས་
ལ་བདེན་པར་བཟུང་ཙམ་གྱིས་དེའི་རིགས་ལ་རྩ་ལྟུང་བཅུ་གཅིག་པ་སྐྱེད་པའི་ཕྱིར། དྲི་བ་
ཕྱི་མ་ལྟར་ན། ད་ལན་གྱི་སྐབས་འདིར་རྩ་ལྟུང་བཅུ་གཅིག་པ་འབྱུང་ངོ་ཞེས་སྡིགས་རི་་་་
གཏོང་བའི་འབྲེལ་ཅི་ཡོད། ལར་དུ་ཁྱོད་དང་ཁྱོད་ཀྱི་བླ་མ་མཚན་བརྗོད་པ་བཀའ་ཟེར་་་
མིང་སྨོས་མ་ཐུབ་པ་ཅིག་འོག་ནས་འབྱུང་བ་འདི་རྣམས་ཀྱིས། གསང་སྔགས་ཀྱི་རྒྱུད་སྡེ་་་་
འམ་དེ་ལ་ཆ་མེད་པའི་རྒྱུས་གཏམ་མང་པོ་བྲིས་ཡོད་འདུག་པ། ཡུལ་ཕྱོགས་དེར་བོད་མི་་་
ཟད་ཀྱི་ཐ་མ་མོན་ཐོར་ཅོག་ཅན་ལ་ཐུག་པས་ལན་ནོ། །ད་ནི་ཁྱོད་ཀྱི་མཚམས་འདིར། རྗེ་
ཐམས་ཅད་མཁྱེན་པ་ལ་བགྲོ་གླེང་སྔ་ཕྱི་གཉིས་འཕངས་འདུག་པ་འདི་ལ། རྟགས་གསལ་་
དང་ཁྱབ་པའི་འགྲོ་མཚམས་གང་ཡིན་དལ་བུས་དཔྱད་ཀྱི། རང་རེ་དབུས་གཙང་གི་མཚན་
ཉིད་པ་རྣམས་ཅུང་ཟད་གསན་པའི་རིགས་སོ། །མཐའ་བཞིའི་སྤྲོས་བྲལ་མཚན་ཉིད་པ་ནི།
འཕགས་པའི་མཉམ་གཞག་ཟག་མེད་ཀྱི་གཟིགས་ངོ་ཡིན་ལ། རྗེས་མཐུན་པའི་སོ་སྐྱེའི་་་་་
སྐབས་སུ་མཐར་ཐུག་དཔྱོད་པའི་རིགས་ཤེས་ཀྱི་བློ་ངོར་རྟོགས་ནུས་དགོས་ཤིང་། དེའི་ཚེ་
ཆོས་ཅན་བུམ་པ་ལྟ་བུ་ཀུན་རྫོབ་ཏུ་མེད་པ་མིན་ན། རིགས་ཤེས་དེའི་ངོར་བུམ་པ་ཀུན་་་་
རྫོབ་ཏུ་ཡོད་པར་ཐལ། དེའི་ངོར་བུམ་པ་ཀུན་རྫོབ་ཏུ་མེད་པ་མ་ཡིན་པའི་ཕྱིར། རྟགས་་་་
ཁྱབ་ཁས་བླངས་། ཞེས་བྲིས་འདུག་པ། མཐར་ཐུག་དཔྱོད་པའི་རིགས་ཤེས་ཀྱི་ངོར་བུམ་པ་
ཀུན་རྫོབ་ཏུ་ཡོད་པ། རྗེའི་ལུགས་འཛིན་བསྡུས་གྲལ་དུ་ཞུགས་པའི་གསར་བུ་པ་རྣམས་་་་་
ཀྱིས་ཀྱང་ཁས་མི་ལེན་ནོ། །ད་ཁྱོད་ཀྱི་རྟགས་དེ་གང་དུ་སོང་དྲན་པས་ཟུངས་ཤིག བླུན་པོ་
ཁྱོད་ཉོན་དང་། རྗེའི་ལུགས་ལ་ཀུན་རྫོབ་ཏུ་ཡོད་པར་ཐག་ཆོད་པས་རིགས་ཤེས་ཀྱི་ངོར་་་་
བུམ་པ་ཀུན་རྫོབ་ཏུ་ཡོད་ན་དེའི་ངོར་བུམ་པ་ཡོད་པར་ཞལ་གྱིས་བཞེས་དགོས་ལ། རྗེ་་་་
ཐམས་ཅད་མཁྱེན་པས་མཐར་ཐུག་དཔྱོད་པའི་རིགས་ཤེས་ཀྱི་ངོར་བུམ་པ་ཡོད་པ་རྨི་ལམ་ ་
544



དུ་ཡང་ག་ལ་བཞེད། རིགས་ཤེས་ཀྱི་ངོར་བུམ་པ་གཏན་མེད་པར་བཞེད་པས། དེའི་ངོར་་
ཀུན་རྫོབ་ཏུ་ཡང་མེད་པར་བཞེད་པ་ཡིན་ནོ། །ཨ་ཝ། ཁྱོད་ལ་བསྡུས་ར་མ་ཆགས་འདུག་པ། །
ཡང་དེའི་མཇུག་ཏུ་སྤྱིར། འདུས་བྱས་རབ་ཏུ་མ་གྲུབ་པས། །འདུས་མ་བྱས་ནི་ཇི་ལྟར་གྲུབ། །
ཅེས་པ་ནི་འདུས་བྱས་འདུས་མ་བྱས་སོགས་བཞི་པོ་དགག་གཞིར་བྱས་ནས་བདེན་པ་་་་་
བཀག་པ་ཡོད་མོད་ཀྱི། ཡེ་ཤེས་སྙིང་པོ་ཀུན་ལས་བཏུས་ལྟ་བུར་གཉིས་སྟོང་གི་རྣམ་ཤེས་་་
དགག་གཞིར་བྱས་ནས་མཐའ་བཞི་འགོག་པར་གསུངས་པས། དེའི་ཚེ་ཡོད་པ་དང་མེད་པ་
སོགས་བཞི་པོ་ཆོས་ཅན་དུ་བྱས་ནས་བདེན་པ་བཀག་པ་ལ་འབྲེལ་ཅི་ཡོད་སོམས་ཤིག་་་་
ཅེས་བྲིས་འདུག་པ། བླུན་པོ་ཁྱོད་ད་ཅི་ཟེར་འདོད་པ་ཡིན། གཉིས་སྟོང་གི་རྣམ་ཤེས་ཆོས་
ཅན་དུ་བཟུང་ནས་འདུས་བྱས་སོགས་ཀྱི་མཐའ་བཞི་འགོག་པའི་ཚེ། གཉིས་སྟོང་གི་རྣམ་་
ཤེས་ཆོས་ཅན། འདུས་བྱས་སུ་རང་བཞིན་གྱིས་མེད་དེ། འདུས་མ་བྱས་སུ་རང་བཞིན་གྱིས་
མེད་དེ། དངོས་པོར་རང་བཞིན་གྱིས་མེད་དེ། དངོས་མེད་དུ་རང་བཞིན་གྱིས་མེད་དེ། རྟེན་
འབྲེལ་ཡིན་པའི་ཕྱིར། ཞེས་པ་ལྟ་བུས་འགོག་པས་འབྲེལ་དེ་འདྲ་ཞིག་འདུག་གོ། །དེ་འདྲ་
མིན་པར་གཉིས་སྟོང་གི་རྣམ་ཤེས་ཆོས་ཅན། དངོས་པོ་ཆོས་ཅན། དངོས་མེད་ཆོས་ཅན།
འདུས་བྱས་ཆོས་ཅན། འདུས་མ་བྱས་ཆོས་ཅན། བདེན་པར་མེད་དེ་ཞེས་གཏན་ཚིགས་་་
བཀོད་ཀྱང་། རྣམ་ཤེས་དགག་གཞིར་བྱས་པའི་སྟེང་དུ་མཐའ་བཞི་སོ་སོར་བཀག་པར་ག་
ལ་འགྲོ། ཁྱོད་ཧ་ཅང་རང་མགོ་བོ་འཁོར་བར་སྣང་བས་ཤ་ཚ་བའི་མི་ཡོད་ན་ད་ནི་སྡུད་་་
རན་འདུག་གོ། །ཡང་དེའི་མཇུག་ཉིད་དུ། གལ་ཏེ་དེའི་དོན་གཉིས་སྟོང་གི་རྣམ་ཤེས་དོན་
དམ་དུ་ཡོད་པ་མིན། ཀུན་རྫོབ་ཏུ་མེད་པ་མིན་ཏེ། ཞེས་སོགས་ལ་སྦྱར་བར་བྱའོ་སྙམ་ན།
གཉིས་སྟོང་གི་རྣམ་ཤེས་ཆོས་ཅན། དོན་དམ་དུ་ཡོད་པ་དང་ཀུན་རྫོབ་ཏུ་མེད་པ་གཉིས་ཀ་
ཡིན་པར་ཐལ། གཉིས་ཀ་མིན་པ་མིན་པའི་ཕྱིར། རྟགས་གསལ་འབྲུ་སྣོན་གྱི་ཐོག་ཏུ་དངོས་
འགལ། ཁྱབ་པ་དགག་པ་གཉིས་ཀྱི་རྣལ་མ་གོ་བ་ཡིན་པས་དངོས་འགལ་ཡིན་པ། གངས་་
རིའི་ཁྲོད་ཀྱི་དགེ་སྦྱོང་ཐམས་ཅད་འཚོགས་ལ། ཐལ་འགྱུར་འདི་ལ་ལན་ཇི་ལྟར་འདེབས་
གྲོས་གྱིས་ཤིག ཅེས་པའི་ཐལ་འགྱུར་ཉམས་འཆར་རང་ཞིག་བྲིས་འདུག་པ། དགེ་སྦྱོང་་་་་
545



གཞན་རྣམས་ཆོས་ལྡན་གྱི་བྱ་བ་ཆེས་མང་བ་དག་གིས་གཡེངས་འདུག་པས། ད་ལན་དགེ་
སྦྱོང་ཁོ་བོས་ལན་གདབ་པར་བྱའི། གཉིས་ཀ་མིན་པ་མིན་པ་རྟགས་མ་གྲུབ། འབྲུ་སྣོན་ཐོག་
ཏུ་སོང་སྙམ་ན། དོན་དམ་དུ་ཡོད་པ་དང་ཀུན་རྫོབ་ཏུ་མེད་པ་གཉིས་ཀ་མིན་པ་མིན་ཞེས་
པ། ཡོད་མིན་མེད་མིན་གཉིས་ཀ་མིན་པའང་མིན། །ཞེས་སོགས་ཀྱི་གཉིས་ཀ་མིན་པ་མིན་
པའི་འབྲུ་སྣོན་ལ་གང་ཟག་ཅི་འདྲ་ཞིག་གིས་སྨྲས། ཡོད་མེད་གཉིས་ལ་དོན་དམ་དུ་ཡོད་པ་
དང་ཀུན་རྫོབ་ཏུ་མེད་པའི་འབྲུ་བསྣན་པའི་ཤུགས་ཀྱིས་སོ་སྙམ་ན། འོ་ན་ཁྱོད་རང་གི་བླ་
མ་ཀུན་རིག་གིས་ཤེར་སྙིང་གི་ཊཱི་ཀར། ཐོབ་པ་མེད་པ་མ་ཐོབ་པ་མེད་པའང་མེད་དོ། །ཞེས་
པ་ལ། དོན་དམ་དུ་ཐོབ་པའང་མེད། ཀུན་རྫོབ་ཏུ་མ་ཐོབ་པའང་མེད་ཅེས་འབྲུ་བསྣན་པ།
ད་ལྟ་ཡི་གེར་པར་དུ་གྲུབ་པ་འདི་ཀ་ཡིན་པས། འདི་ལ་ཡང་མཐའ་བཞི་འགོག་དགོས་པར་
དེ་རང་ཐམས་ཅད་འདོད་ཙ་ན། དོན་དམ་པར་ཐོབ་དང་ཀུན་རྫོབ་ཏུ་མ་ཐོབ་པ་གཉིས་ཀ་
ཡིན་པར་ཐལ། དེ་གཉིས་ཀ་མིན་པ་མིན་པའི་ཕྱིར། རྟགས་གསལ་འབྲུ་སྣོན་གྱི་ཐོག་ཏུ་ཁྱོད་
རང་གི་ལུགས་ལ་སོང་། ཁྱབ་པ་མེད་ན་ཁྱོད་དེ་མིན་པ་མིན་ན། དེ་མིན་པ་བུད། ད་དུང་་་
གཉིས་ཀ་མིན་པའི་འབྲུ་སྣོན་ཡང་། ཁྱོད་རང་དཔོན་སློབ་ཀྱིས་ཁས་ལེན་དགོས་པས། དོན་
དམ་པར་ཐོབ་པ་དང་ཀུན་རྫོབ་ཏུ་མ་ཐོབ་པ་གཉིས་ཀ་མིན་པ་ཡིན་པར་ཐལ། དེ་གཉིས་་
ཀ་མིན་པའི་ཕྱིར། གངས་ཅན་ཁྲོད་ཀྱི་ཨར་བ་རྣམས་ཆང་འཚོང་མ་ཅིག་གི་གོ་ས་་་་་
འཚོགས་ལ། ཐལ་འགྱུར་འདི་ལ་ལན་ཇི་ལྟར་འདེབས་གྲོས་གྱིས་ཤིག ཁྱོད་ནི་དགེ་སྦྱོང་་་་་
མིན་པར་ཁྱོད་རང་གིས་དོན་གྱིས་ཁས་བླངས་འདུག་པས་འདི་ནི་བླ་ཚད་པ་ཅིག་གོ། །
དེ་ལྟར་འགལ་བ་བརྗོད་པའི་ཐལ་འགྱུར་གྱིས་ལེགས་པར་ཚར་བཅད་ནས། ད་
ནི་བརྩེ་བས་རྗེས་སུ་གཟུང་བར་བྱ་སྟེ། དེ་ལ་སྤྱིར་མཐའ་ཞེས་པ་བློ་ལ་ཤར་ཚད་དང་། ཚིག་
ཏུ་བརྗོད་ཚད་ལ་ག་ལ་ཟེར། ཞིབ་པར་རྗེ་ཙོང་ཁ་པས་མཐར་འཇོག་མི་འཇོག་གི་རྣམ་དབྱེ་
གསུང་སྒྲོས་ཆེན་པོ་རྣམས་སུ་ཡང་ཡང་བཀོད་པ་རྣམས་ཁྱོད་ཀྱིས་ཕལ་ཆེར་མཐོང་ལས་ཆེ།
འདིར་ཉེ་བར་མཁོ་བ་ཙམ་ཞིག་བཤད་ན། ཡོད་པ་མིན་མེད་པའང་མིན་ཡོད་མེད་གང་་་་
ཡང་མིན། གཉིས་ཀ་མིན་པའང་མིན། ཞེས་པ་ལྟ་བུའི་མདོ་དང་བསྟན་བཅོས་ཀྱི་ཚིག་ཇི་་
546



སྙེད་ཅིག་འབྱུང་བ་རྣམས་ལ། འབྲུ་སྣོན་ན། རང་བཞིན་གྱིས་ཡོད་པའང་མིན། གཏན་མེད་
པའང་མིན། དེ་གཉིས་ཀའི་གཞི་མཐུན་རང་བཞིན་གྱིས་གྲུབ་པའང་མིན། དེ་གཉིས་ཀ་་་
མིན་པའི་ངོ་བོར་ཡང་རང་བཞིན་གྱིས་མ་གྲུབ་ཅེས་པའི་དོན་དང་། སྟོང་ཞེས་ཀྱང་མི་་་་
བརྗོད། མི་སྟོང་ཞེས་ཀྱང་མི་བརྗོད། ཅེས་པ་ལྟ་བུ་ལ། བདེན་པས་སྟོང་པར་ཡང་རང་་་་་་
བཞིན་གྱིས་མ་གྲུབ། བདེན་པས་མི་སྟོང་བར་ཡང་རང་བཞིན་གྱིས་མ་གྲུབ། ཅེས་དང་།
ཡང་དངོས་པོ་ཡང་མིན། དངོས་མེད་ཀྱང་མིན་ཞེས་པ་ལྟ་བུ་ལ། དངོས་པོར་ཡང་རང་་་་
བཞིན་གྱིས་མ་གྲུབ། དངོས་མེད་དུ་ཡང་རང་བཞིན་གྱིས་མ་གྲུབ། ཅེས་དང་། གཅིག་ཀྱང་
མིན་ཐ་དད་ཀྱང་མིན་ཞེས་གསུངས་པ་ལྟ་བུ་ལ། ཕྱོགས་གཉིས་ཀ་ལ་དགག་བྱ་སྦྱར་ནས་་་
འབྲུ་སྣོན་པ་ལྟ་བུ་ནི། རྗེའི་བཞེད་པས་དབུ་མའི་སྐབས་སུ། མདོ་དང་བསྟན་བཅོས་ཁུངས་
ཐུབ་རྣམས་ཀྱི་དགོངས་པ་འཆད་ཚུལ་ཁོ་ན་ཡིན་ལ། སེམས་ཙམ་པའི་སྐབས་སུ་ནི་ཅི་་་་
རིགས་པར་འདོན་པ་བསྒྱུར་ལ་འཆད་དགོས་སོ། །དེས་ན་ཁྱོད་ཀྱིས། དེ་ལྟ་བུའི་མདོ་དང་
བསྟན་བཅོས་ཀྱི་ཚིག་རེ་རེ་ཙམ་དྲངས་པས་ཆོག་པ་ལ། ཁྱོད་རང་གི་སྔས་མགོ་ན་ཡོད་པའི་
དཔེ་ཆ་ཐམས་ཅད་འདིར་ལུང་འདྲེན་དུ་བྲིས་འདུག་པ། བླུན་པོ་ཐམས་ཅད་ཀྱིས་རྟོག་པ་
ལ་རྗེ་རིན་པོ་ཆེ་ལ། ལུང་འདི་ཙམ་ཞིག་དྲངས་འདུག་པ། གཅིག་གིས་མི་གནོད་ཀྱང་འགའ་
རེས་གནོད་པ་ཡིན་འོང་སྙམ་དུ། ཁྱོད་རང་གི་འདོད་དོན་ཕྲན་ཚེགས་རེ་འགྲུབ་དུ་རེ་ན་མ་
གཏོགས། སྣག་ཤོག་གྲོན་ཆེའོ། །ཁོ་བོས་རྗེ་བླ་མའི་བཀའ་དྲིན་ལས། རྒྱལ་བའི་གསུང་རབ་
དགོངས་འགྲེལ་དང་བཅས་པ་མཐའ་དག་ལ། འབྲུ་དུས་གཅིག་ཏུ་ལེགས་པར་བསྣན་པས།
རས་པ་མ་ཎི་བསྐུལ་བ་ལྟར་གྱི་ལུང་འདྲེན་མང་བོ་བྱེད་མི་དགོས་སོ། །ཡང་ཁྱོད་ཀྱིས་དབུ་
མའི་ལྟ་བ་ལ་དཔྱོད་པའི་སྐབས་སུ། དགག་པ་གཉིས་ཀྱི་རྣལ་མ་མི་གོ་སྟེ། གལ་ཏེ་ཡོད་པ་་
སུན་བྱུང་བས། །ཞེས་གསུངས་པ་དྲངས་འདུག་པ། འདི་ནི་ཤིན་ཏུ་ཉེས་པ་ཆེ་སྟེ། ཀླུ་སྒྲུབ་་
ཀྱིས་དངོས་འགལ་འབུད་མི་ཤེས་ཟེར་བའི་བརྡ་ཡིན་ཏེ། རང་བཞིན་མེད་པ་ཉིད་ཟློག་ན། །
རང་བཞིན་ཉིད་དུ་རབ་གྲུབ་འགྱུར། །ཞེས་གསུངས་པ་འདི་ཀླུ་སྒྲུབ་ཀྱི་ཞབས་ཀྱི་མིན་ནམ།
ལར་མི་ཁྱོད་ལ་ལབས་མ་ལབས་ལ་ཁྱད་མི་འདུག་པ་མ་གཏོགས། འདི་ཙམ་དུ་སླེབས་ནས་
547



ཉེས་པ་ངོས་ལེན་བྱེད་རན་ནོ། །ཡང་དེའི་མཇུག་ཏུ། མཐར་ཐུག་དཔྱོད་པའི་རིགས་ཤེས་ཀྱི་
ངོར། ཡོད་མིན་མེད་མིན་གྱི་ལྟ་བ་ཁས་བླངས་པ་ལ། རྒྱ་ནག་ཧྭ་ཤང་གི་ལྟ་བ་ཡིན་ནོ་ཞེས་
བརྟག་དཔྱད་མ་བྱས་པའི་ཚིག་རང་དགའ་བ་འཇིག་རྟེན་གྱི་ཁམས་སུ་འཕངས་པ་ནི། །
བསྟན་པའི་སྙིང་པོ་སྤྲོས་བྲལ་ཉམས་པར་བྱེད་པའི་ཆེད་དུ་བདུད་རིགས་ཀྱིས་བྱིན་གྱིས་་་
བརླབས་པ་སྟེ། ཞེས་བྲིས་པ་ནི་ངོ་མཚར་ཆེ་སྟེ། དེ་སྔ་ཕན་ཆད་ཐམས་ཅད་དུ། ཁྱོད་དང་་་
ཐང་སག་པ་སྔོན་མ་རྣམས་ཀྱིས། ཡོད་མིན་མེད་མིན་གྱི་ལྟ་བ་སྤྱིར་ཁས་བླངས་ཀྱང་རིགས་
ཤེས་ཀྱི་ངོར་ཁས་མ་བླངས་ཏེ། རིགས་ཤེས་ཀྱི་ངོར་ཁས་ལེན་ཐམས་ཅད་དང་བྲལ་བའི་་་
ལུགས་ཡིན་པའི་ཕྱིར། ད་ནི་ཁྱོད་ཀྱིས་ཐང་སག་པ་རྣམས་བཞག་ནས། ཁྱོད་རང་གཅིག་་་
པུས་མཐར་ཐུག་དཔྱོད་པའི་རིགས་ཤེས་ཀྱི་ངོར་ཁས་ལེན་རྒྱུའི་ལྟ་བ་ཅིག་རྙེད་བྱུང་བ།
ཐང་སག་པ་སྔ་མ་རྣམས་ལས་ཀྱང་ཡིན་མིན་མེད་མིན་འདི་སྐོར་ལ་ཁྱོད་མཁས་པར་སྣང་
ངོ༌། །ངོ་ཚ་རྒྱུ་ཨེ་འདུག ཨ་ཁུ་ཁམས་པ། ད་རྒྱ་ནག་ཧྭ་ཤང་དང་ཁྱད་པར་ཕྱེ་ཞིག ཧྭ་ཤང་
གིས་ནི་བརྟག་དཔྱད་མི་བྱེད་པར། རྟོག་པ་རང་དགར་བཀག་ནས་ཅི་ཡང་ཡིད་ལ་མི་བྱེད་
པ་ཙམ་ལ་ལྟ་བ་མཐར་ཐུག་ཏུ་བྱེད་ཅིང་། འདིར་ནི་དབུ་མའི་གཞུང་ལས་བཤད་པའི་་་་་
རིགས་པ་རྣམས་ཀྱིས་ཡུལ་གྱི་གནས་ལུགས་གཏན་ལ་ཕབ་ནས་མཐར་འཛིན་རྣམས་ཀྱི་་་
ཞེན་ཡུལ་རེ་རེ་ནས་སུན་ཕྱུང་སྟེ། མཐར་ཡོད་མེད་ལ་སོགས་པའི་སྤྲོས་པའི་མཐའ་གང་དུ་
ཡང་མ་རྙེད་པ་ཙམ་ལ་དབུ་མའི་ལྟ་བ་རྟོགས་པར་འཇོག་པ་ཡིན། ཞེས་བྲིས་འདུག ཉོན་
ཅིག དབུ་མའི་གཞུང་ལས་བཤད་པའི་རིགས་པ་རྣམས་ཀྱིས་དཔྱད་ཀྱང་དཔྱད་པའི་་་་་
མཐར་བདེན་གྲུབ་བཀག་པ་ཡུལ་དུ་མི་བྱེད་པར་ཡོད་མེད་སོགས་གང་དུ་ཡང་མི་འཛིན་་
པ་ཙམ་ལས་ལྷག་པོ་མེད་ན་ཧྭ་ཤང་གིས་བརྟག་དཔྱད་མ་བྱས་པར་གང་དུ་ཡང་མི་འཛིན་
པ་དང་། ཁྱོད་ཀྱིས་བརྟག་དཔྱད་བྱས་ནས་གང་དུའང་མི་འཛིན་པ་གཉིས་ལ་གང་དུའང་
མི་འཛིན་པ་ཙམ་ཞིག་དབུ་མའི་ལྟ་བར་འཇོག་པ་ལ་ཁྱད་པར་མེད་ཀྱང་ཁྱེད་རང་གིས་་་་
བརྟག་དཔྱད་བྱས་པ་སྐུ་གྱོང་དུ་སོང་བ་ཙམ་དུ་ཟད་དེ། མཐར་བློའི་འཇོག་ལུགས་ལ་ཁྱད་
པར་ཅི་ཡང་མི་འདུག་པའི་ཕྱིར་རོ། །རྗེའི་ལུགས་ལ་ཡང་གང་ཟག་དང་ཆོས་རྣམས་བདེན་
548



མེད་དུ་ལེགས་པར་ངེས་ནུས་བྱུང་ན། བརྟག་དཔྱད་མང་དུ་བྱས་ནས་ངེས་པ་དང་། མ་་་་
བྱས་པར་ངེས་པ་གཉིས་དབུ་མའི་ལྟ་བར་མཚུངས་པར་ཁོ་བོས་ཐག་རྦད་ཀྱིས་ཆོད་དོ། །
འདི་མཚན་ཉིད་པ་རྣམས་ཀྱིས་གོ་བ་བཞིན་སྨྲས་ན། ཤེས་བྱ་ཆོས་ཅན། རྟོག་པ་བཀག་ནས་
ཅི་ཡང་ཡིད་ལ་མི་བྱེད་པ་ཙམ་ལྟ་བ་མཐར་ཐུག་ཡིན་པར་ཐལ། རིགས་པས་དཔྱད་པའི་
མཐར་རྟོག་པ་བཀག་ནས་ཅི་ཡང་ཡིད་ལ་མི་བྱེད་ལ་ཙམ་ལྟ་བ་མཐར་ཐུག་པ་ཡིན་པའི་་་
ཕྱིར། རྟགས་གསལ་དངོས་འགལ། སྔོན་གྱི་ཧྭ་ཤང་འཛིན་པ་བཀག །ད་ལྟའི་གོ་བོ་མཐའ་་
བྲལ་སྨྲ། །བརྟག་དཔྱད་བྱས་དང་མ་བྱས་པའི། །མིང་འདོགས་བསྒྱུར་བ་མ་གཏོགས་པ། །
དོན་ལ་ཁྱད་པར་ཅི་ཡང་མེད། །ཆོས་ལུགས་འདི་འདྲ་འབྱུང་བ་ཡང་། །བྱང་ཆུབ་སེམས་་་
དཔའ་ཞི་བ་འཚོས། །རྒྱལ་པོ་ཁྲི་སྲོང་ལྡེ་བཙན་ལ། །ལུང་བསྟན་ཇི་བཞིན་ཐོག་ཏུ་བབ། །ཅེས་
སྦྱར་བར་བྱའོ། །དོན་དམ་སྟོང་ཉིད་ཀྱི་རྣམ་གཞག་ལ་བརྒལ་བའི་ལན་བརྗོད་ཟིན་ཏོ།།
ཡང་ཀུན་རྫོབ་སྣང་བའི་རྣམ་གཞག་ལ་བརྒལ་བའི་ལན་བརྗོད་པར་བྱ་སྟེ། དེའི་
མཇུག་ཏུ་ཁྱོད་ཀྱི་ཡི་གེར། དེ་ལ་ཀུན་རྫོབ་ཐམས་ཅད་ནི་ལྷས་བྱིན་ཞེས་པ་ནས། ཆོས་ཡང་
དག་པར་སྡུད་པའི་མདོ་དང་། བདེན་གཉིས་འགྲེལ་བར་དྲངས་པའི་མདོ་དང་། སྟོང་ཉིད་
བདུན་ཅུ་བ་དང༌། བདེན་གཉིས་རང་འགྲེལ་དང་། འཇུག་པར་དེ་བློ་ལ་ལྟོས་ཞེས་དང་།
འདི་ན་ཇི་ལྟར་སད་བཞིན། ཞེས་དང་། རབ་རིབ་མཐུ་ཡིས་སྐྲ་ཤད་ལ་སོགས་པའི། །ཞེས་་
པའི་འགྲེལ་བ་དྲངས་པའི་བར་ཐམས་ཅད་ནི་ཐ་སྙད་འཇོག་བྱེད་ཀྱི་ཐ་སྙད་དེ་ཡིན་་་་
མིང་གི་ཐ་སྙད་ཁོ་ན་ཡིན་པས་ཁྱབ། ཅེས་པ་རྗེའི་བཞེད་པར་གོ་ནས། བློའི་ཐ་སྙད་ཀྱིས་་་
ཀྱང་འཇོག་པའི་ཁུངས་སུ་དེ་རྣམས་འདྲེན་པར་སྣང་བས། འབེན་མེད་པའི་གནམ་མདའ་
ཡིན་པར་གོང་དུ་བརྗོད་ཟིན་ནོ། །དེའི་མཇུག་ཏུ་ཁྱོད་ཀྱིས་ཐ་སྙད་བཏགས་དོན་བཙལ་
བའི་ཚེ་མི་རྙེད་ཅེས་པའི་སྒྲ་ཙམ་ཡང་ཡང་སྨྲས་ཀྱང་། དོན་ལ་བཙལ་ནས་རྙེད་པ་བྱས་་་
འདུག་སྟེ། ལས་ཀྱི་འབྲས་བུ་བསྐྱེད་པའི་ཚུལ་ལ་བརྟགས་ཤིང་དཔྱད་ནས་ཞིག་པ་དངོས་་
པོ་ལས་འབྲས་ཀྱི་རྟེན་དུ་ཁས་བླངས་པའི་ཕྱིར་རོ། །འདི་ཐུན་མོང་མིན་པའི་གྲུབ་མཐར་་་
བྱེད་པ་ལ་འདི་དྲི་བར་བྱ་སྟེ། ཞིག་པས་འབྲས་བུ་བསྐྱེད་པ་དེ་རིགས་ཤེས་ཀྱི་ངོར་ཁས་་་་
549



ལེན་ནམ། ཐ་སྙད་དུ་ཁས་ལེན། དང་པོ་ལྟར་ན་དོན་གོ། གཉིས་པ་ལྟར་ན་ཐ་སྙད་དུ་ལས་
དང་ལས་ཀྱི་འབྲས་བུ་གཞན་ཡིན་པར་ཐལ། དེ་གཉིས་ཀྱི་བར་དུ་ཞིག་པ་དངོས་པོ་བས་་་
ཆོད་པའི་ཕྱིར་རོ། །འདོད་ན། ཐ་སྙད་དུ་སྔར་གྱི་ཤིང་གི་ས་བོན་དང་ཕྱིས་ཀྱི་ཤིང་སྡོང་་་་་
གཞན་ཡིན་པར་ཐལ་ཞེས་སོགས་མང་དུ་བྲིས་པ་ནི། ཐལ་འགྱུར་སྔ་ཕྱི་གཉིས་ཀ་ལ་འདོད་
པ་ཡིན་ཏེ། རྒྱུ་དང་འབྲས་བུ་གཞན་དུ་ཁས་ལེན་པ་དང་། ཀ་བ་དང་བུམ་པ་གཞན་དུ་ཁས་
ལེན་པ་དང༌། མེ་དང་དུ་བ་གཞན་དུ་ཁས་ལེན་པར་ཡང་ཡང་བསྒྲགས་ཟིན་པས་ཐོས་རྒྱ་་
མ་ཆུང་ཞིག རང་བཞིན་གྱིས་གྲུབ་པའི་གཞན་དང་། གཞན་ཙམ་གྱི་དབྱེ་བ་མི་ཕྱེད་པ་ཁྱོད་
ད་དུང་མགོ་བོ་འཁོར་འདུག་གོ། །མཐར་ཐུག་དཔྱོད་པའི་རིགས་ཤེས་ཀྱི་ངོར་ནི་ཞིག་པ་་་
ཕར་ཞོག་སངས་རྒྱས་བཅོམ་ལྡན་འདས་ཀྱང་ངེད་ཁས་མི་ལེན་ཏེ། དོན་དམ་བདེན་པ་་་་
བདེན་པར་གྲུབ་མ་གྲུབ་དཔྱོད་པའི་རིགས་ཤེས་ཀྱི་ངོར་དཔྱད་གཞི་འམ་དོན་དམ་པར་་་
རང་ཉིད་ཀྱང་མ་གྲུབ་པར་ཐག་ཆོད་པའི་ཕྱིར་རོ། །དྲི་བ་བྱེད་ལུགས་རིགས་འཆལ་ནས་ལོ་
མང་སོང་འདུག་གོ། །རང་སྡེ་དངོས་སྨྲ་བ་དག་གིས་ལས་འབྲས་ཀྱི་རྟེན་དུ། ཆུད་མི་ཟ་དང་
ཐོབ་པ་དང་ཞེས་སོགས་ནས། ཞིག་པ་དངོས་པོར་ཁས་ལེན་པ་ནི། ཆོས་འདི་ལས་ཕྱི་རོལ་
ཏུ་གྱུར་པ་ཞེས་སོགས་བྲིས་པ་ནི། བླུན་པོ་གོ་བ་དམིགས་ཕྱེད་པ་སྟེ། སེམས་ཙམ་པས་ཀུན་
གཞི་ལས་འབྲས་ཀྱི་རྟེན་དུ་ཁས་ལེན་པ་ནི། གང་ཟག་ལས་འབྲས་ཀྱི་རྟེན་དུ་འདོད་པ་དང་
མཚུངས་ཏེ། ལས་ཀྱི་བག་ཆགས་གང་ལ་བགོ་བའི་གཞི་ཡིན་པས་ལས་འབྲས་ཀྱི་རྟེན་ཞེས་
བྱ་ལ། ཐོབ་པ་དང་ཆུད་མི་ཟ་བ་དང༌། ཞིག་པ་དངོས་པོ་བ་སོགས་ནི། ཁས་ལེན་མཁན་དེ་
ཀ་ཚོས་ཀྱང་ལས་ཀྱི་འབྲས་བུ་དེ་འབྱིན་པའམ་བསྐྱེད་པའི་རྒྱུར་འདོད་པ་ཡིན་གྱི་ལས་་་་
འབྲས་ཀྱི་རྟེན་དུ་འདོད་པ་ག་ལ་ཡིན། དཔེར་ན་ཁྱོད་དང་ཁྱི་རྒན་རྒྱ་བོ་གཉིས་ལས་འབྲས་
ཀྱི་རྟེན་ཡིན་ཀྱང་། དགེ་མི་དགེའི་ལས་དེའི་འབྲས་བུ་དེ་འབྱིན་བྱེད་མིན་པ་བཞིན་ནོ། །
རྣམ་དབྱེ་འདི་ཙམ་ཡང་མི་ཕྱེད་པར་གཞན་ལུགས་མྱོག་མྱོག་མང་པོ་སྐྱོར་བའི་ངལ་བ་་་་
བྱེད་པ་ནི་བློ་སྐྱོན་འབའ་ཞིག་སྟེ། ཀྱེ་མ་སུས་བསྒོས་པ་ཡིན། ཞིག་པ་དངོས་པོར་ཁས་ལེན་
པ་ཚོས་འདི་ལས་ཕྱི་རོལ་དུ་གྱུར་ན། ཁྱོད་རང་ལ་འཁོར་གསུམ་བསྙོན་དུ་མེད་པར་འོང་སྟེ།
550



སྔར་རེད་མདའ་བ་ལ་དགག་པ་བརྗོད་པ་དྲན་པར་གྱིས་ཤིག ཤེས་བྱ་ཆོས་ཅན། ཞིག་པ་་་
དངོས་པོ་བ་ཁས་ལེན་པ་ཙམ་གྱིས་ཆོས་འདི་ལས་ཕྱི་རོལ་ཏུ་གྱུར་པ་མ་ཡིན་པར་ཐལ།
ཆོས་འདི་པའི་ནང་ནས་རང་སྡེ་བྱེ་བྲག་ཏུ་སྨྲ་བས་ཀྱང་ཞིག་པ་དངོས་པོར་ཁས་ལེན་པའི་
ཕྱིར་རོ། །དེར་ཐལ། དེས་དུས་གསུམ་དངོས་པོར་ཁས་ལེན་པའི་ཕྱིར་རོ། །ཆོས་མངོན་པའི་
བརྡ་ཙམ་ཡང་མ་ཐོས་པར་སྣང་ངོ༌། །གཞན་བློ་སྐྱོན་གཙོ་བོར་ཞུགས་པ་ཁྱོད་ཀྱི་རྣམ་རྟོག་
ལ། ཞིག་པ་དངོས་པོ་ཡིན་པར་ཀླུ་སྒྲུབ་དང་ཟླ་གྲཊ་ཀྱིས་མ་བཤད་པར། རྗེ་བླ་མས་གྲུབ་
མཐའ་གསར་དུ་མཁས་ཁྱད་བྱས་ནས་བཞག་སྙམ་དུ་སྡང་ཞུགས་བྱེད་པའི་ལུགས་སུ་སྣང་
བ། དྲན་པ་རྣལ་དུ་ཞོག་ལ་ལྟོས་ཤིག རྩ་ཤེར་མྱ་ངན་འདས་པ་འདུས་མ་བྱས། །དངོས་དང་
དངོས་མེད་འདུས་བྱས་ཡིན། །ཞེས་གསུངས་པའི་དངོས་མེད་འདུས་བྱས་ཡིན་ཞེས་པའི་་
དངོས་མེད་དེ་གང་ལ་ཟེར། འབྲུ་བསྣོན་རྒྱུ་ཞིག་དགོས་སོ། །ཡང་རབ་བྱེད་བདུན་པའི་་་་
འགྲེལ་པ་ཚིག་གསལ་དུ། ཞིག་འཇིག་གཉིས་རྒྱུས་སྐྱེད་གསོ་མི་དགོས་འགོ་མཚུངས་མཛད་
པའི་རིགས་དང་། འཆི་བ་ཡང་བྱ་བ་གཉིས་སུ་ཉེ་བར་གནས་པ་ཡིན་ཏེ། ཞེས་ས་བཅུ་པའི་
མདོ་དྲངས་ཏེ་ཞིག་པ་དངོས་པོར་བསྒྲུབས་པ་དང་། ཡང་རིགས་པ་དྲུག་ཅུ་པར། རྒྱུ་ཟད་
ཉིད་ལས་ཞི་བ་ནི། །ཟད་ཅེས་བྱ་བར་དམིགས་པ་སྟེ། །ཞེས་གསུངས་པ་དང་། དེའི་འགྲེལ་
པར་དཔལ་ལྡན་ཟླ་བས། འཇིག་རྟེན་ན་གྲགས་པའི་དཔེ་དུ་མས་ཞིག་པ་དངོས་པོར་་་་་
བསྒྲུབས་པ་དང་། ཡང་འཇུག་པར། ལ་ལར་ལས་འགགས་ཡུན་རིང་ལོན་ལས་ཀྱང༌། །
འབྲས་བུ་ཡང་དག་འབྱུང་བར་རིག་པར་གྱིས། །ཞེས་པའི་རྩ་འགྲེལ་རྣམས་སུ། ཐོབ་པ་དང་
ཆུད་མི་ཟད་དང་ཀུན་གཞི་སོགས་མེད་ཀྱང་ལས་སྔ་མ་འགགས་པས་འབྲས་བུ་སྐྱེད་པར་་
གསུངས་པ་འདི་ཐམས་ཅད། རྗེ་ཉིད་ཀྱི་ལན་གཅིག་མ་ཡིན་པར་དྲངས་ནས། གསུང་སྒྲོས་
རྣམས་སུ་རྒྱས་པར་བཤད་པ་འདི་རྣམས། ཁྱོད་ཀྱི་མིག་ལམ་དུ་ཐར་ཐོར་ཙམ་ཡང་མ་བྱུང་
ངམ། མ་བྱུང་ན་ཞིག་པ་དངོས་པོར་གསུངས་པ་ལ་ཚིག་ངན་གྱི་སྐུར་འདེབས་མི་འོས་ཤིང་།
དེ་རྣམས་ཅུང་ཟད་མཐོང་བ་དང་ཐོས་པའི་སྒོ་ནས་དོགས་པ་ཡན་ཆད་ཞུགས་ན། ཐོག་་་
མར་ཁྱོད་ཀྱིས་འཕགས་མཆོག་ཀླུ་སྒྲུབ་དང་། དཔལ་ལྡན་ཟླ་བ་ཡབ་སྲས་རྣམས་ལ་ཆོས་་་་
，
551



འདི་ལས་ཕྱི་རོལ་ཏུ་གྱུར་བའོ། །ཞེས་གསལ་བར་སྒྲོགས་ལ། ངན་སོང་གི་སྒོ་འབྱེད་པ་ལ་་་
ཞུགས་ཤིག ཡང་ཁྱོད་ཀྱིས། དཔལ་ལྡན་ཟླ་བས་ཀུན་གཞི་ལས་འབྲས་ཀྱི་རྟེན་ཡིན་པ་་་་་
འགོག་པའི་རིགས་པ་དེ། ཞིག་པ་དངོས་པ་བ་ལ་ཡང་མཚུངས་ཏེ། གང་ཕྱིར་རང་བཞིན་
གྱིས་དེ་མི་འགག་པ། །དེའི་ཕྱིར་ཞིག་དངོས་མེད་ཀྱང་འདི་ནུས་ཕྱིར། །ཞེས་འདོན་པ་་་་་
བསྒྱུར་བས་ཆོག་པའི་ཕྱིར་རོ། །ཞེས་བྲིས་པ་ནི་དཔལ་ལྡན་ཟླ་བ་ཉིད་ཀྱང་འགོག་པ་ལ་་་་
ངོས་བུད་བྱས་པ་སྟེ། ཁྱོད་ཀྱི་བླ་མ་ཀུན་རིག་གིས་དཔལ་ལྡན་ཟླ་བ་དངོས་སུ་བཀག་ཀྱང་།
བཀག་པར་རང་ཉིད་ཀྱིས་ཁས་ལེན་པའི་ཆ་དེ་ནས་གསོང་པོར་སྨྲས་ལ། ཁྱོད་ཀྱིས་ནི་དེ་སྔ་
ཕན་ཆད་དུ་ཀླུ་སྒྲུབ་དང་ཟླ་གྲགས་ལ་དངོས་སུ་མི་རྒོལ་བའི་ལུགས་སུ་བྱས་ནས་འདི་ལྟ་་་
བུའི་ཚིག་གིས་ཀླུ་སྒྲུབ་ཡབ་སྲས་འགོག་པ་ལ་ད་ནི་ཞུགས་སྣང་བ། གང་ཞིག་འཇུག་ཊཱིཀ་་་
འགོག་པའི་ཟོལ་སྦྱོར་གྱིས། །ཀླུ་སྒྲུབ་ཡབ་སྲས་ཉིད་ཀྱང་སུན་འབྱིན་པ། །ཐུབ་པའི་བསྟན་
ལ་སྡང་བའི་བསམ་པ་ཅན། །བདུད་ཀྱི་རྒྱལ་མཚན་འབྱུང་པོའི་ཕོ་ཉ་མཚར། །ཞེས་སྦྱར་་་
བར་བྱའོ། །ཡང་དེའི་མཇུག་ཏུ། ཆུ་ཕོར་གང་གི་གོ་ས་ན་ཞེས་པ་ནས། དངོས་འཛིན་ལྷག་་་
པོ་བསྣན་པའོ། །ཞེས་པའི་བར་མང་དུ་བྲིས་པ་རྣམས་ནི། སྤྱིར་འདི་དག་ཤིན་ཏུ་དཀའ་
བའི་འཇོག་མཚམས་ཡིན་པས། སྔོན་གྱི་མཁས་པ་རྣམས་ཀྱིས་ཀྱང་དཔྱད་ལ། ཁྱད་པར་རྗེ་
བླ་མས་ཐུན་མོང་མ་ཡིན་པའི་ལུགས་འདིའི་གསལ་ཁ་བཏོད། གསུང་སྒྲོས་ཆེན་མོ་རྣམས་་་
སུ་ཡང་ཡང་བཀོད་པའི་གནད་ནི། ཆོས་མངོན་པར། ལས་ཀྱི་འབྲས་བུའི་རྣམ་པར་སྨིན་པ་
བསམ་གྱིས་མི་ཁྱབ། རྣལ་འབྱོར་པ་རྣམས་ཀྱི་ཏིང་ངེ་འཛིན་གྱི་ནུས་མཐུ་བསམ་གྱིས་མི་་་་
ཁྱབ། ཅེས་སོགས་གསུངས་པའི་དགོངས་པ་འགྲེལ་བ་དང་། དུས་ཀྱི་འཁོར་ལོའི་རྒྱུད་་་་་
འགྲེལ་དང༌། མངོན་པ་དང་ས་སྡེ་སོགས་ནས་བཤད་པའི་སྣོད་བཅུད་ཀྱི་རྣམ་གཞག་མི་་་་
འདྲ་བ་དུ་མ་ཞིག་གསུངས་པ་རྣམས་ལ། རང་གི་བློ་ཡུལ་ན་འཆར་བདེ་བ་ཞིག་མ་གཏོགས།
གཞན་ཐམས་ཅད་འཁྲུལ་སྣང་ཡིན། དྲང་དོན་དགོངས་པ་ཅན་ཡིན། ཚད་མས་མ་གྲུབ་་་་
ཅེས་པའི། གཞོགས་བྱེད་གཡང་བསྐྱུར་མཛད་མ་ནུས་པར། ཆ་ཅན་གཅིག་གི་གོ་ས་ན་ཆ་་
ཤས་མི་འདྲ་བ་དུ་མ་སོ་སོར་གནས་པ་དང༌། འགྲོ་བ་སོ་སོའི་ལས་ཀྱི་འབྲས་བུ་ལ་མ་འཆོལ་
552



བར་སོ་སོས་ལོངས་སྤྱོད་པ་སོགས་ཚད་གྲུབ་ཅིག་འཇོག་མ་ཤེས་ན། རྒྱལ་བའི་གསུང་རབ་
གྱི་དགོངས་པ་ཕྲ་མོ་གཏན་ལ་འབེབས་མི་ནུས་པར་འདུག་སྙམ་དུ་དགོངས་ནས། ཆ་ཅན་
བརླན་ཞིང་གཤེར་བ་ཕོར་གང་གི་གོ་ས་ན། ཆ་ཤས་ཀྱི་དངོས་པོ་ཆུ་དྭངས་ཤིང་བསིལ་བ་་
དང་། བདུད་རྩི་དང་རྣག་ཁྲག་སོགས་མི་འདྲ་བ་དུ་མ་དུས་གཅིག་ཏུ་ཡོད་སྲིད་པར་ཞལ་་
གྱིས་བཞེས་པ་ཡིན་ལ། དེ་ལ་ཁྱོད་ཀྱི་བླ་མ་ཀུན་རིག་གིས་ཀྱང་། ཆེས་ཕྲ་བའི་གནས་དེ་ཉིད་
བློ་ཡུལ་དུ་མ་ཤོང་བར། གཟུགས་ཅན་གཞན་གྱིས་གཟུགས་ཅན་གཞན་གྱི་གོ་མི་ཁེགས་་་་་
པར་ཐལ་བ་དང༌། ཕྱི་རོལ་བས་ཡུལ་དང་དབང་བོའི་བར་དུ་ལུས་གཟུགས་སྐྱེས་པར་་་་་
འདོད་པ་དང་མཚུངས་སོ། །ཞེས་སོགས་ཀྱི་དགག་པ་དུ་མ་ཅིག་བཤེས་སྤྲིང་གི་ཊཱིཀ་ཀར་་་
བརྗོད་པ་དང་། ཡང་དེ་ལ་མཁས་གྲུབ་ཆོས་ཀྱི་རྒྱལ་པོས། སྟོང་ཐུན་སྐལ་བཟང་མིག་འབྱེད་
དུ་ལན་མཛད་པ་སོགས། ད་ལྟ་དབུས་གཙང་གི་དགེ་བཤེས་དབུ་ཚད་མངོན་པ་ཕར་ཕྱིན་
སོགས་ལ་བློ་ཁ་ཕྱོགས་པ་ཐམས་ཅད་ཀྱི་རྣ་བའི་བུག་གར་རྒྱུན་དུ་སྒྲོགས་པ་འདི་ཀ་ཡིན་་་་
མོད། བརྒལ་ལན་དེ་རྣམས་སུ་མ་འདུས་པའི་ཁྱོད་ལ་དོགས་པའི་གནས་ཅི་འདུག འདི་ནི་
འཇིག་རྟེན་ན་ཁྱི་རྒན་པས་ཟུག་པ་ན་ཁྱི་གུས་ཀྱང་ཟུག་ཅེས་སྨྲས་པ་ལྟར། དེ་རྣམས་ཀྱི་་་
ལད་མོ་ཙམ་ཞིག་བྱེད་འདོད་པར་ཟད་དེ། ད་དུང་ཡང་ནན་གྱིས་ཁྱོད་རང་གི་སྐལ་བའི་་་
ལབ་ལོབ་ཅུང་ཟད་ཅིག་མ་བྱས་པར་ཡིད་མི་ཚིམ་ན། ཉོན་ཅིག ཁྱོད་ཀྱིས་ད་ལྟ་འདིར།
བརླན་གཤེར་ཕོར་གང་ལ་འགྲོ་བ་དྲུག་གི་མཐོང་སྣང་མི་འདྲ་བ་དྲུག་བྱུང་བའི་ཚེ། ཤེས་པ་
གཅིག་ལ་བལྟོས་ཏེ་གཞན་ལྔ་འཁྲུལ་ཤེས་ཡིན་པ་དང་། ཤེས་པ་དེ་ཀ་ལ་བལྟོས་ཏེ་ཁོ་རང་
མ་འཁྲུལ་བ་ཡིན།་ ཡང་ཤེས་པ་གཅིག་ལ་ལྟོས་ཏེ་གཞན་ལྔའི་ཡུལ་རྣམས་ལོག་པའི་ཀུན་་་་་
རྫོབ་ཡིན། ཤེས་པ་གཅིག་པུ་ཁོ་རང་ལ་བལྟོས་ཏེ་རང་གི་ཡུལ་དེ་བདེན་པ་ཡིན། དེ་ཐམས་
ཅད་ཀྱང་འཇིག་རྟེན་གྱི་ཐ་སྙད་དུ་ཡོད་པའི་དོན་ཡིན་དོན་དམ་པར་ནི་དེ་ཐམས་ཅད་་་་
ཀྱང་མ་གྲུབ་བོ། །ཞེས་རང་ལུགས་བཞག་འདུག་པ། འདི་ནི་བླུན་པོ་རང་གི་མགོ་རྡུང་བར་
བྱེད་པ་སྟེ། ཤེས་བྱ་ཆོས་ཅན། བརླན་གཤེར་ཕོར་གང་ལ་འགྲོ་བ་དྲུག་གི་མཐོང་སྣང་མི་་་་
འདྲ་བ་དྲུག་སྐྱེས་དུས་ཀྱི་མིག་ཤེས་དྲུག་པོ་འཁྲུལ་མ་འཁྲུལ་མཚུངས་པར་ཐལ། ཤེས་པ་་་
553



རང་རང་ལ་བལྟོས་ཏེ་རང་རང་ལ་མ་འཁྲུལ་ཞིང་། གཞན་ལྔ་འཁྲུལ་བར་མཚུངས་པའི་་་
ཕྱིར་རོ། །རྟགས་ཁས་བླངས། འདོད་ན། དེའི་ཚེ་བདུད་རྩི་དང་རྣག་ཁྲག་སོགས་ཡུལ་དྲུག་
པོ་བདེན་མི་བདེན་ཀྱང་མཚུངས་པར་ཐལ། ཤེས་པ་རང་རང་ལ་བལྟོས་ཏེ་རང་གི་ཡུལ་་་་
བདེན་གཞན་ལྔ་བོ་མི་བདེན་པའི་ཕྱིར་རོ། །རྟགས་གསལ་ཁས་བླངས་སོ། །དེ་ཡང་འདོད་
ན་ད་ཉོན་ཅིག ཤེས་བྱ་ཆོས་ཅན། ཤཱཀྱ་ཐུབ་པའི་གཟུགས་ལ་ལྟ་བའི་ཀུན་དགའ་བོའི་མིག་
ཤེས་དང་། མུ་སྟེགས་རྫོགས་བྱེད་ཀྱི་མིག་ཤེས་གཉིས་འཁྲུལ་མ་འཁྲུལ་མཚུངས་པར་ཐལ།
སྔར་གྱི་འདོད་པ་དེའི་ཕྱིར། འདོད་ན་རེ་ཞིག་སོང་། ཤཱཀྱ་ཐུབ་པའི་གཟུགས་ལ་མཛེས་མི་
མཛེས་ཀྱི་དངོས་པོ་གཉིས་ཡོད་མེད་མཚུངས་པར་ཐལ། འདོད་པའི་ཕྱིར། འདོད་ན་ཤཱཀྱ་་
ཐུབ་པའི་གཟུགས་ལ་མཛེས་མི་མཛེས་ཀྱི་ཆ་གཅིག་ཡོད་པར་ཐལ། མཛེས་མི་མཛེས་གཉིས་
ཡོད་མེད་མཚུངས་པ་གང་ཞིག མཛེས་པའི་ཆ་གཅིག་ཡོད་པའི་ཕྱིར། རྟགས་ཕྱི་མ་མ་་་་་
གཏོགས་ཐམས་ཅད་ཁྱོད་རང་གི་འདི་ཀ་རང་གི་ཁས་ལེན་ལ་སོང་། ཕྱི་མ་མ་གྲུབ་ན། ཤེས་
བྱ་ཆོས་ཅན། སྟོན་པ་ཤཱཀྱ་ཐུབ་པའི་གཟུགས་ལ་མཛེས་པའི་ཆ་གཅིག་ཡོད་པར་ཐལ། གོ་བོ་
སྨྱོན་པའི་གཟུགས་ལ་མི་མཛེས་པའི་ཆ་གཅིག་ཡོད་པའི་ཕྱིར། དེར་ཐལ། གོ་བོས་ཁོང་ཁྲོ་་
རྒྱུན་ལྡན་དུ་བསྒོམས་པའི་རྣམ་སྨིན་གྱི་འབྲས་བུ་ཞིག་ཡོད་པའི་ཕྱིར། ཅི་འདྲས་བྱུང་།
འདིར་སྨྲས་པ། ཀུན་ཏུ་རྨོངས་པའི་ཀུན་རིག་དང་། །གོ་བ་མེད་པའི་གོ་བོ་གཉིས། །ལས་་་
འབྲས་བཀག་པའི་ལས་ངན་གྱིས། །ཐལ་འགྱུར་གཅིག་གིས་ཐལ་བར་བྱས། །བར་སྐབས་ཀྱི་
ཚིགས་སུ་བཅད་པའོ། །
ད་ནི་བརྩེ་བས་རྗེས་སུ་གདམས་པར་བྱ་སྟེ། བརླན་ཞིང་གཤེར་བ་ཕོར་གང་གི་་
ཡུལ་ན་འགྲོ་བ་དྲུག་གི་མཐོང་ཚུལ་མི་འདྲ་བ་དྲུག་བྱུང་བའི་ཚེ། མིག་ཤེས་དེ་ཐམས་ཅད་་
ཀྱང་མ་རིག་བག་ཆགས་ཀྱིས་བསླད་པའི་དབང་གིས་ཡུལ་དུ་སྣང་བར་མཚུངས་པས། སྤྱིར་
འཁྲུལ་ཤེས་ཁོ་ན་ཡིན་ལ། དེ་ལྟ་ན་ཡང་འཕྲལ་གྱི་འཁྲུལ་རྒྱུས་བསླད་པ་དང་མ་བསླད་པ་་
ཅི་རིགས་སུ་ཡོད་པས། འཕྲལ་གྱི་འཁྲུལ་རྒྱུས་མ་བསླད་ན་ཤེས་པ་དེ་དང་དེའི་ཡུལ་གཉིས་
ཀ་ཡང་འཇིག་རྟེན་ཉིད་ལ་བལྟོས་པའི་ཡང་དག་པའམ་བདེན་པ་ཞེས་བྱ་ལ། ཡང་འཕྲལ་
554



གྱི་འཁྲུལ་རྒྱུས་བསླད་ན་ཡུལ་དང་ཡུལ་ཅན་གཉིས་ཀ་ཡང་འཇིག་རྟེན་ཉིད་ལ་བལྟོས་པའི་
ལོག་པའམ་བརྫུན་པ་ཞེས་བྱ་བར་འཇོག་སྟེ། འཇུག་པར། མཐོང་བ་བརྫུན་པའང་རྣམ་པ་
གཉིས་འདོད་དེ། །ཞེས་པ་ནས། ལྷག་མ་ནི། འཇིག་རྟེན་ཉིད་ལས་ལོག་པར་རྣམ་པར་བཞག།
ཅེས་གསུངས་པའི་རྩ་འགྲེལ་གྱི་དགོངས་པའོ། །དེ་ལ་སྤྱིར་མ་རིག་པའི་བསླད་པས་འཁྲུལ་
ཡང་། མཐོང་སྣང་དྲུག་ཀ་འཕྲུལ་གྱི་འཁྲུལ་རྒྱུས་མ་བསླད་པའི་བསྙོན་མེད་ཡིན་ན། ཆ་ཅན་
བརླན་གཤེར་ཕོར་གང་གི་སྟེང་ན་ཆ་ཤས་མི་འདྲ་བ་དྲུག་ངེས་པར་ཡོད་སྲིད་དེ། རིགས་་་
དྲུག་སོ་སོའི་ཐུན་མོང་མ་ཡིན་པའི་རྒྱུ་ལས་སྐྱེས་པའི་ཕྱིར་རོ། །དཔེར་ན་དམྱལ་བའི་མེ་་་
དང་། ཡི་དྭགས་འགའ་ཞིག་གིས་ཁ་ཟས་མགྲིན་པར་མིད་པས་ཁོག་པར་སླེབ་པ་ན་ཟངས་
ཞུན་རབ་ཏུ་འབར་བར་གྱུར་བ་སོགས་བཞིན། ཡང་མཐོང་སྣང་དེ་དག་མ་བྱུང་ཡང༌།
འཕྲལ་གྱི་འཁྲུལ་རྒྱུས་བསླད་པའི་དབང་གིས་མཐོང་སྣང་མི་འདྲ་བ་ཤར་བ་ཙམ་ཡིན་ན།
སྣང་བ་ལྟར་གྱི་རྫས་ཆ་དེ་དག་ཚད་གྲུབ་ཏུ་ཡོད་མི་དགོས་ཏེ། དཔེར་ན་ད་དུ་ར་ཟོས་པས་
མིག་ཤེས་ལ་དུང་སེར་བོར་སྣང་བ་བཞིན་ནོ། །དེ་བས་ན་ལྕགས་གོང་དམར་འབར་བ་ལ་་
སྔགས་ཀྱིས་བཏབ་པའི་ལག་པས་རེག་པའི་ཚེ། ཚ་བའི་རེག་བྱ་མི་ཚོར་བར་གྲང་བའི་རེག་
བྱ་བསྙོན་མེད་དུ་ཚོར་བ་ཅིག་སྲིད་པས། ལྕགས་གོང་དམར་འབར་བའི་སྟེང་ན་ཡང་གྲང་
རེག་གི་དངོས་པོ་ཞིག་ཚད་གྲུབ་ཏུ་ཡོད་སྲིད་པའི་ཕྱིར་རོ། །གཞན་ཡང་དབང་ཐོབ་པའི་་་
བྱང་སེམས་ཆེན་པོ་རྣམས་ཀྱིས་ཏིང་ངེ་འཛིན་གྱི་མཐུས་རང་རེའི་མདུན་གྱི་ལྷུང་བཟེད་་་
ནང་གི་གོ་སར་སྣོད་བཅུད་ཀྱི་ལོངས་སྤྱོད་དང་མཆོད་པའི་ཡོ་བྱད་དཔག་ཏུ་མེད་པ་སྤྲུལ་
པའི་ཚེ། ཏིང་ངེ་འཛིན་དེ་དག་འཕྲལ་གྱི་འཁྲུལ་རྒྱུས་ཡེ་མ་བསླད་པས་སྣང་བ་དེ་དག་་་་་
བསྙོན་མེད་དུ་གྲུབ་པར་ཁས་ལེན་དགོས་ཏེ། ཀུན་ཏུ་བཟང་པོའི་མཆོད་སྤྲིན་སྤྲུལ་པ་ལྟ་་་
བུའོ། །མདོར་ན་དེ་དག་ལས་བརྩམས་ཏེ་བརྗོད་པར་ཆེས་མང་ཡང་། གོ་དཀའ་ཞིང་སྐྱེ་བོ་
དམན་པའི་བློ་ཡུལ་དུ་མི་ཤོང་བས་མ་བྲིས་ལ། སྔར་བཤད་པ་དེ་ཙམ་ཞིག་ནི་ཆོས་མངོན་་་
པར། ལས་ཀྱི་རྣམ་པར་སྨིན་པ་བསམ་གྱིས་མི་ཁྱབ། སྨན་དང་སྔགས་ཀྱི་ནུས་པ་བསམ་གྱིས་
མི་ཁྱབ། རྣལ་འབྱོར་པ་རྣམས་ཀྱི་ཏིང་ངེ་འཛིན་གྱི་མཐུ་ནི་བསམ་གྱིས་མི་ཁྱབ། ཅེས་་་་་
555



གསུངས་པའི་དོན། རྗེ་བླ་མས་བཀྲལ་བ་ལྟར་ཅུང་ཟད་བཀོད་པའོ། །དེ་ཐམས་ཅད་བས་་་
ཀྱང་ད་དུང་དེ་བཞིན་གཤེགས་པའི་སྤྲུལ་པ་བསམ་གྱིས་མི་ཁྱབ་པར་གསུངས་པའི་དོན་་་་
ཕྱོགས་ཙམ་བཤད་ན་ཡང་། དམན་པ་ཁྱོད་ལྟ་བུ་རྣམས་གན་རྐྱལ་དུ་སྦྲད་ཀྱིས་འགྱེལ་བའི་
གནས་ཡོད་དེ། འདིར་ག་ལ་བྲི། དེ་བས་ན་རྗེ་བླ་མས་སྔར་གྱི་མཐོང་སྣང་འཕྲལ་གྱི་འཁྲུལ་
རྒྱུས་མ་བསླད་པ་དྲུག་སྐྱེས་པའི་ཚེ། རྫས་མི་འདྲ་བ་དྲུག་བསྙོན་མེད་དུ་ཡོད་སྲིད་པར་ཞལ་
གྱིས་བཞེས་པ་ནི། རིགས་དྲུག་སོ་སོའི་ལས་འབྲས་ཀྱི་རྣམ་གཞག་ཏུ་མེད་པ་ཁོ་ན་ཡིན་པས།
ཁྱོད་དང་བླ་མ་ཀུན་རིག་གཉིས་ཀྱིས་ནི་ལས་འབྲས་ལ་གནོད་པའི་ངལ་བ་བྱས་པ་ཙམ་མོ།།
ཀུན་རྫོབ་སྣང་བའི་རྣམ་གཞག་ལ་བརྒལ་བའི་ལན་བརྗོད་ཟིན་ཏོ། ། །
ཡང་ཁྱོད་ཀྱིས་འཕྲོས་དོན་ཡང་རིམ་བཞིན་དུ་དཔྱད་པར་བྱ་བ་ཡིན་ཏེ། དབུ་མ་
པ་གཞན་གྱིས་ཤེས་སྒྲིབ་ཏུ་ཁས་བླངས་པའི་ཆོས་ཀྱི་བདག་འཛིན་ཉོན་སྒྲིབ་ཏུ་འདོད་པ་ནི།
ཀླུ་སྒྲུབ་ཀྱི་དགོངས་པ་གཏན་མིན་ཏེ། ཞེས་པ་ནས། ཆོས་ཀྱི་བདག་འཛིན་ཉོན་སྒྲིབ་ཡིན་པ་
ནི་ཀླུ་སྒྲུབ་དང་བྱམས་མགོན་གཉིས་ཀའི་དགོངས་པ་མིན་ཏེ། ཞེས་པའི་བར་མང་དུ་བྲིས་
སྣང་བ་ལ། རེ་རེ་ནས་བརྗོད་ཀྱང་དགོས་པ་ཆུང་ཞིང་ཧ་ཅང་ཡི་གེ་མང་བར་འགྱུར་བས་་
མ་བྲིས་ལ། གཞུང་གི་འབྲུ་སྣོན་ཚུལ་རེ་རེ་ཙམ་ལ་བརྟེན་ནས་བདེན་འཛིན་ཤེས་སྒྲིབ་ཡིན་
ནམ་སྙམ་དུ། རང་རྒྱུད་ཀྱི་བག་ཆགས་ཀྱི་གོམས་པས་འཁྲུལ་འདུག་པ་ལ། གནོད་བྱེད་་་་་
མདོར་བསྡུས་པ་ཙམ་བརྗོད་པར་བྱ་སྟེ། བཞི་བརྒྱ་པའི་འགྲེལ་པར། དེ་ལ་བདག་ཅེས་བྱ་བ་
ནི་གང་ཞིག་དངོས་པོ་རྣམས་ཀྱི་གཞན་ལ་རག་མ་ལས་པའི་ངོ་བོའི་རང་བཞིན་ཏེ། དེ་མེད་
པ་ནི་བདག་མེད་པའོ། །དེ་ནི་ཆོས་དང་གང་ཟག་གི་དབྱེ་བས་གཉིས་སུ་རྟོགས་ཏེ། ཆོས་ཀྱི་
བདག་མེད་པ་དང་གང་ཟག་གི་བདག་མེད་པའོ། །ཞེས་གསུངས་པས། འདིར་དགག་བྱ་་
གང་ཟག་གི་བདག་དང་ཆོས་ཀྱི་བདག་གཉིས་ལ་ཕྲ་རགས་མེད་པས་དེ་བཀག་པའི་བདག་
མེད་གཉིས་ལ་ཡང་ཕྲ་རགས་མི་འདོད་ལ། དེའི་ཕྱིར་བདག་འཛིན་གཉིས་ལ་ཡང་ཕྲ་་་་་
རགས་མེད་པས། གང་ཟག་གི་བདག་འཛིན་ཉོན་སྒྲིབ་ཡིན་པ་བཞིན་དུ་ཆོས་ཀྱི་བདག་་་་
འཛིན་ཡང་ཉོན་སྒྲིབ་ཏུ་འདོད་པ་ཡིན་ཏེ། མདོར་བསྡུས་ན་ཕུང་པོ་བདེན་པར་འཛིན་་་་་
556



པའི་བདེན་འཛིན་ཆོས་ཅན། ཉོན་སྒྲིབ་ཏུ་ཐལ། ཉོན་མོངས་ཅན་གྱི་མ་རིག་པ་ཡིན་པའི་་
ཕྱིར། དེར་ཐལ། བདེན་མེད་རྟོགས་པའི་རིག་པ་ཡེ་ཤེས་ཀྱི་འགལ་ཟླའི་མི་མཐུན་ཕྱོགས་སུ་
གྱུར་བའི་རིག་པ་ཡིན་པའི་ཕྱིར། སེམས་བྱུང་ཡིན་པ་ཡང་ངེས་པར་མི་དགོས་སོ། །མ་གྲུབ་
ན་དེར་ཐལ། ཕུང་པོའི་སྟེང་དུ་བདག་མེད་པར་རྟོགས་པའི་རིག་པ་ཡེ་ཤེས་ཀྱི་འགལ་ཟླའི་
མི་མཐུན་ཕྱོགས་ཡིན་པའི་ཕྱིར། ཞེས་པས་ལེགས་པར་བསྒྲུབ་ནུས་སོ། །གལ་ཏེ་རིག་པ་དེ་
འདྲ་བས་ཕུང་པོ་བདེན་འཛིན་མ་རིག་པར་འགྲུབ་ཀྱང་། མ་རིག་པ་ཡིན་ན་ཉོན་མོངས་་་
ཡིན་མི་དགོས་ཏེ། ཉོན་མོངས་ཅན་མ་ཡིན་པའི་མ་རིག་པ་ཡོད་པའི་ཕྱིར་སྙམ་ན། དགོས་
པ་འདི་ནི་ཁྱོད་གཅིག་པུར་མ་ཟད། རྗེ་ཉིད་ཀྱི་ལུགས་འཛིན་པར་རློམ་པ་མང་པོ་ཞིག་་་་་
ལའང་འདུག་པས་ཅུང་ཟད་བཤད་པར་བྱ་སྟེ། དེ་ལ་རྣམ་འགྲེལ་དུ། མ་རིག་གིས་བསླད་
བདག་ཉིད་ལ། །ཞེས་དང་། དབུས་མཐར། ཉོན་མོངས་ཅན་མིན་མ་རིག་པ། །ཞེས་གསུངས་
པ་ལྟར། སེམས་ཙམ་གྱི་གཞུང་ནས་ལུགས་དེ་ཉིད་ཀྱི་ཆོས་ཀྱི་བདག་འཛིན་ཕྲ་མོ་ལ་མ་རིག་
པར་གསུངས་ཀྱང་དེ་མ་རིག་པ་མཚན་ཉིད་པར་གཏན་མི་འདོད་དེ། དེ་བཞིན་དུ་དབུ་་་
མའི་སྐབས་སུ་ཡང་ཉོན་མོངས་ཅན་མ་ཡིན་པའི་མ་རིག་པ་དེ་ཉིད་མ་རིག་པ་མཚན་ཉིད་
པར་གཏན་མི་འདོད་དོ། །གནས་ལུགས་ཕྲ་མོ་རྟོགས་པ་ལ་སྒྲིབ་བྱེད་ཡིན་པ་ལ་བཏགས་་་
ནས་བརྗོད་པའོ། །ཁྱད་པར་དུ་ཐལ་འགྱུར་པའི་སྐབས་སུ་ནི། ཉོན་མོངས་ཅན་མ་ཡིན་པའི་
མ་རིག་པ་ནི། དམིགས་རྣམ་འཛིན་པའི་ཤེས་པ་ལ་གཏན་མི་འདོད་དེ། མ་རིག་བག་ཆགས་
ཀྱི་ས་ཞེས་པ་རྒྱུད་བླ་རྩ་འགྲེལ་ནས་གསུངས་པ་ལྟ་བུ་ལ་ངེས་པར་མི་འདོད་པས། རྣམ་པ་
ཐམས་ཅད་དུ་ཉོན་སྒྲིབ་ཡིན་མི་སྲིད་ཅིང་། ཤེས་སྒྲིབ་ཡིན་པ་ཡང་མི་སྲིད་པས། དེ་མ་རིག་
པ་མཚན་ཉིད་པར་གཏན་མི་འདོད་དོ། །དེ་ན་ལུགས་འདིས་ཤེས་སྒྲིབ་དང་ཤེས་པའི་གཞི་
མཐུན་མི་འདོད་པའི་ཕྱོགས་ཉིད་རྗེའི་དགོངས་པར་གནས་སོ། །ཁྱོད་ཀྱིས། ལུས་དང་ཉོན་
མོངས་རྣམ་རྟོག་ལས། །ཞེས་དང༌། དེ་ལས་ཡན་ལག་བཅུ་གཉིས་འབྱུང་། །ཞེས་དང་། ལས་
དང་ཉོན་མོངས་ཚུལ་བཞིན་མིན། །ཡིད་ལ་བྱེད་ལ་རྟག་ཏུ་གནས། །ཞེས་སོགས་དྲངས་པ་
ནི་འབྲེལ་ཡེ་མེད་དེ། ཉོན་མོངས་དང་རྣམ་རྟོག་སོ་སོར་སྨོས་པ་ཙམ་ཡིན་གྱི། སྐབས་དེའི་
557



རྣམ་རྟོག་དང་ཉོན་མོངས་འགལ་དགོས་ན། ཉོན་མོངས་དང་ཚུལ་མིན་ཡིད་བྱེད་ཀྱི་རྟོག་་
པ་གཉིས་ཀྱང་འགལ་བར་ཐལ། དེ་གཉིས་ཀྱང་གཞུང་གིས་སོ་སོར་སྨོས་པའི་ཕྱིར། འདོད་
ན། ཉོན་མོངས་ཅན་གྱི་མ་རིག་པ་ཆོས་ཅན། ཚུལ་མིན་ཡིད་བྱེད་མ་ཡིན་པར་ཐལ། ཉོན་་་
མོངས་ཡིན་པའི་ཕྱིར། རྟགས་ཁྱབ་ཁས་བླངས། འདོད་ན། དེ་ཆོས་ཅན། ཚུལ་མིན་ཡིད་་་་
བྱེད་ཡིན་པར་ཐལ། གང་ཟག་གི་བདག་མེད་པ་ལ་བདག་ཏུ་འཛིན་པའི་བློ་ཡིན་པའི་ཕྱིར།
དེས་ན་གཞུང་དེ་རྣམས་ཀྱི་དོན་ནི། ཡང་སྲིད་ཀྱི་ཕུང་པོ་སོགས་ལ་ཆགས་པའི་ཉོན་མོངས་
བྱེ་བྲག་པ་འདོད་ཆགས་སོགས་དང་། ཞེ་སྡང་དང་དཔེར་ན་ང་རྒྱལ་ཕྲག་དོག་སོགས་ཀྱིས་
ཀུན་ནས་སླངས་ཏེ། ཟག་བཅས་ཀྱི་ལས་སྣ་ཚོགས་གསོག་པས། དེ་ལྟ་བུའི་ལས་དང་ཉོན་
མོངས་བྱེ་བྲག་པ་དེ་འདྲ་བ་རྣམས། བདག་ཏུ་ལྟ་བའི་ཚུལ་མིན་ཡིད་བྱེད་ཀྱི་རྣམ་རྟོག་ལས་
འབྱུང་། ཞེས་པའི་དོན་ཡིན་ལ། བདག་འཛིན་དེ་ཀ་རང་ཡང་བདེན་འཛིན་ཕྲ་མོ་ལ་ངེས་
པར་བྱ་དགོས་པ་ཡིན་ནོ། །དེས་ན་ལས་དང་ཉོན་མོངས་ཞེས་པའི་ཉོན་མོངས་ནི་དེ་ལྟ་བུ་
ལ་གོ་བར་བྱའོ། །དེ་ལས་ཡན་ལག་བཅུ་གཉིས་འབྱུང་། །ཞེས་དྲངས་པ་ཡང་ཤིན་ཏུ་མ་ངེས་
ཏེ། ཡན་ལག་བཅུ་གཉིས་པོ་རང་སྔ་ཕྱི་རིམ་ཅན་དུ་བརྒྱུད་པའི་ཚེ། ཡན་ལག་ཚར་སྔ་མའི་
མ་རིག་པ་ལས་ཚར་ཕྱི་མ་གཞན་གྱི་ཡན་ལག་བཅུ་གཉིས་པོ་ཐམས་ཅད་འབྱུང་བ་དང་། །
སྔ་མའི་འདུ་བྱེད་ལས་ཀྱང་ཕྱི་མ་གཞན་གྱི་ཡན་ལག་བཅུ་གཉིས་པོ་ཐམས་ཅད་ཚང་བར་
འབྱུང་བ་སོགས། ལམ་གསུམ་ཐོག་མཐའ་དབུས་མེད་པ། །ཞེས་སོགས་དང་། དེ་ལྟར་སྲིད་
པའི་འཁོར་ལོ་དེ། །ཞེས་སོགས་རིགས་པ་དང་ལུང་མཐའ་ཡས་པའི་འགྲུབ་པའི་ཕྱིར་རོ། །
གཞན་མི་དགོས། གོ་བོ་ཁྱོད་རང་གིས་འདི་རིང་ལྟ་བུའི་དུས་ཀྱི་མ་རིག་པ་ལས་སྐྱེ་བ་ཕྱི་མ་
གང་ཡང་རུང་བའི་རྟེན་འབྲེལ་བཅུ་གཉིས་ཚང་བར་འབྱུང་བ་མི་ཤེས་ན། མངོན་པ་དང་
ཕར་ཕྱིན་སོགས་ཀྱི་ཆོས་སྐད་རགས་པ་ཙམ་ཡང་མ་ཆགས་པར་ཟད་དོ། །དེས་ན་ཁྱོད་ཀྱིས་
རྗེ་བླ་མ་ལ། བློ་གྲོས་ཤིན་ཏུ་རྩིང་བའི་རྣམ་ཐར་ཏེ། ཞེས་སྐབས་དེར་ངན་སྨྲས་བྱེད་ནུས་པ།
ངོ་ཚ་རྒྱུ་ཨེ་འདུག དེས་ན། བདེན་འཛིན་ཡིན་ན་མ་རིག་པ་མཚན་ཉིད་པ་མ་ཡིན་པ་བུད།
ཡང་ཁྱོད་ཀྱིས། འཁོར་གསུམ་རྣམ་པར་རྟོག་པ་གང་། །ཞེས་སོགས་ཀྱི་རྒྱུད་བླ་དྲངས་པ་ནི།
558



རྗེའི་ལུགས་འདི་ལ་དོགས་པ་ཅུང་ཟད་ཡོད་པས། དེ་ཙམ་གྱི་ཆ་ནས་རྒོལ་ན་ནི་རྟོགས་ལྡན་
ལ་སྐྱེ་བའི་དོགས་པ་ཡིན་མོད། འོན་ཀྱང་འདི་ལ་རྒྱལ་ཚབ་དར་མ་རིན་ཆེན་གྱིས་རྒྱུད་བླའི་
རྣམ་བཤད་དུ་འཆད་ཚུལ་གཉིས་མཛད་པ་ལ་ཁྱེད་རང་ལྟོས་ཤིག འགག་སྡོམ་ལ་ཁྱོད་ཀྱིས།
བདེན་འཛིན་ལ་ཉོན་སྒྲིབ་ཏུ་བྱེད་པ་ཀླུ་སྒྲུབ་དང་བྱམས་མགོན་གཉིས་ཀའི་དགོངས་པ་མ་
ཡིན་ནོ། །ཞེས་བྲིས་པ་འདི་ཡང་ཁྱོད་ཀྱི་རྟགས་ངན་ཞིག་ཡིན་ཏེ། གཞུང་དེ་ནས་གྲུབ་་་་་
མཐའ་གང་བཤད་པ་དེ་གཞུང་རྩོམ་པ་པོ་དེའི་དགོངས་པ་ཡིན་ནོ་སྙམ་དུ་བཟུང་འདུག་་
པའི་ཕྱིར་རོ། །མངོན་རྟོགས་རྒྱན་ལས་བདེན་འཛིན་ཤེས་སྒྲིབ་ཏུ་བཤད་ཀྱང་། དེ་ཉིད་་་་
བྱམས་མགོན་གྱི་རྩ་བའི་དགོངས་པ་ག་ལ་ཡིན། དེ་བཞིན་དུ་མངོན་རྟོགས་རྒྱན་དང་་་་་་
འབྱེད་གཉིས་ནས། གཟུང་འཛིན་རྫས་གཞན་དུ་འཛིན་པའི་རྟོག་པ་ཤེས་སྒྲིབ་ཏུ་བཤད་་་་
ཀྱང་བྱམས་མགོན་གྱི་རྩ་བའི་དགོངས་པ་ག་ལ་ཡིན། དེ་བཞིན་དུ་སྟོན་པ་སངས་རྒྱས་ཉིད་
ལའང་མཚུངས་སོ། །ཡང་ཁྱོད་རང་གི་ལུགས་ལ་དེ་ལྟ་བུའི་ཤེས་སྒྲིབ་དེ་ཇི་སྲིད་དབུ་མའི་་
ལྟ་བ་རྒྱུད་ལ་མ་སྐྱེས་བར་དུ་བདེན་འཛིན་ཁོ་ན་ཡིན་ལ། སྐྱེས་ནས་མཐོང་ལམ་མ་ཐོབ་་་
བར་དུ་ཡུལ་གྱི་ཕྱོགས་སུ་ཞེན་ན་གཟུང་རྟོག་དང་། ཡུལ་ཅན་གྱི་ཕྱོགས་སུ་ཞེན་ན་མོས་པ་
ཡིད་བྱེད་ཀྱི་རྟག་འཛིན་རྟོག་པ་དང་། མཐོང་ལམ་སྐྱེས་ཕྱིན་ཆད་བདེན་འཛིན་མེད་པའི་
གཟུང་རྟོག་དང་། དེ་ཁོ་ན་ཉིད་ཡིད་བྱེད་ཀྱི་རྟག་འཛིན་རྟོག་པ་ཡིན་ནོ། །ཞེས་སོགས་བྲིས་
པ་ནི་ཤིན་ཏུ་མཚར་བ་ཞིག་སྟེ། བདེན་འཛིན་རྒྱས་པ་བདེན་འཛིན་མེད་པའི་གཟུང་རྟོག་
དང་། རྟག་འཛིན་རྟོག་པ་གནས་གྱུར་བའི་ལུགས་སུ་སྣང་བ། འདི་དག་ཁྱོད་རང་གི་བླ་མ་
ཀུན་རིག་གི་ཁྲིད་ཡིག་ཏུ། ཕར་ཕྱིན་དང་པོ་ལྔ་རྒྱས་པས་ཉོན་མོངས་དུག་ལྔར་འགྱུར་བའི་
བཤད་པ་སོགས་ནི། ཆོས་འདི་ལས་ཕྱི་རོལ་ཏུ་གྱུར་བའི་གཏམ་ཁོ་ན་ཡིན་ནོ། །གཟུང་རྟོག་
གཉིས་དང་འཛིན་རྟོག་གཉིས་ལ་བདེན་འཛིན་མིན་པ་སངས་རྒྱས་ཀྱིས་ཀྱང་འཇོག་མི་་་་
མཁྱེན་ཅིང་། དེ་ཁོ་ན་ཉིད་ཡིད་བྱེད་དང་མོས་པ་ཡིད་བྱེད་ཅེས་པ་ནི། ཡུལ་དོན་མཐུན་་་་
འཛིན་པའི་བློ་ལ་འཇོག་པ་མ་གཏོགས། ཞེན་ཡུལ་ལ་འཁྲུལ་བའི་བདེན་འཛིན་ལ་འཇོག་
པ་ནི་ཡིད་བྱེད་གཉིས་ཀྱི་དོན་མ་རྟོགས་པ་ཡིན་ཏེ། སོ་སོ་སྐྱེ་བོ་འཕགས་དབྱེ་བས་ཞེས་་་་
559



པའི་ཅི་འཁྲི་སྣང་བ་ལ། ཁྱོད་ཀྱིས་གོ་བ་ཕྱིན་ཅི་ལོག་འབའ་ཞིག་སྐྱེས་པའི་གཏམ་དུ་སྣང་སྟེ།
ཤེས་པར་འདོད་ན་རྣམ་བཤད་སྙིང་པོ་རྒྱན་དུ་ལྟོས་ཤིག ཡང་དེའི་མཇུག་ཏུ་ཁྱོད་ཀྱིས།
བདག་གཉིས་ཀྱི་ངོས་འཛིན་ལ། སློབ་དཔོན་ལེགས་ལྡན་འབྱེད་ཀྱིས་ཡིད་ཀྱི་རྣམ་པར་ཤེས་
པ་གང་ཟག་གི་གདགས་གཞིར་འདོད་པ་ཡིན་གྱི། བདག་དང་གང་ཟག་ཏུ་འདོད་པ་མིན་
ནོ་ཞེས་བྲིས་སྣང་བ། ཡི་གེ་མ་དག་པ་ཡིན་ནམ། བདག་གཉིས་ཀྱི་དངོས་འཛིན་ལ་རྣམ་་་
པར་ཤེས་པ་འོང་དོན་ག་ལ་ཡོད། ངར་འཛིན་ལྷན་སྐྱེས་ཀྱི་དམིགས་པའི་རྟེན་དུ་གྱུར་བའི་
ང་ཞེས་པ་དང་། བདག་ཅེས་པ་དང་གང་ཟག་ཅེས་པའི་མཚན་གཞིར་ལེགས་ལྡན་འབྱེད་
ཀྱིས་ཡིད་ཀྱི་རྣམ་པར་ཤེས་པ་འདོད། ཅེས་རྗེའི་གསུང་ལས་འབྱུང་བ་ནི། དཔེར་ན་ཀུན་་
གཞི་ཁས་ལེན་པའི་སེམས་ཙམ་པ་རྣམས་ཀྱིས་ཀུན་གཞིའི་རྣམ་པར་ཤེས་པ་གང་ཟག་གི་་
མཚན་གཞིར་འདོད་པ་དང་མཚུངས་ཏེ། གང་ཟག་མིང་གི་ཐ་སྙད་ཀྱིས་ཕར་བཏགས་པ་་
ཙམ་གྱིས་འཇོག་མ་ཤེས་པར། ཐ་སྙད་བཏགས་པའི་དོན་རང་གི་ངོ་བོས་གྲུབ་པ་ཞིག་ལ་་་
གང་ཟག་ཅེས་འཇོག་པར་སྣང་བས། དེའི་ཚེ་ཕུང་པོ་ལས་དོན་གཞན་དུ་གང་ཟག་མི་རྙེད་
པས་ཕུང་པོ་ཉིད་ལ་འཇོག་ཅིང་། དེ་ཡང་མཐར་གཏུགས་པའི་ཚེ། གཟུགས་ཕུང་ནི་སྐྱེ་་་་
གནས་ཐམས་ཅད་དུ་འོང་བའི་ངེས་པ་མེད་ཅིང་དབང་ཤེས་ཀྱང་སྐྱེ་གནས་སུ་ཉིང་་་་་་་་
མཚམས་སྦྱོར་དུས་སུ་མེད་པས་ཡིད་ཀྱི་རྣམ་པར་ཤེས་པ་ཉག་གཅིག་ལ་གང་ཟག་ཏུ་་་་་་
འཇོག་གོ། །ཞེས་གསུངས་ཏེ། འཇུག་པར། ཁ་ཅིག་བདག་ལྟའི་རྟེན་དུ་ཕུང་པོ་ནི། །ལྔ་ཆར་
ཡང་འདོད་ཁ་ཅིག་སེམས་གཅིག་འདོད། །ཅེས་གསུངས། ངར་འཛིན་འཇིག་ལྟའི་དམིགས་
པ་ཡིན་ལ། སེམས་གཅིག་པུ་འཇིག་ལྟའི་དམིགས་པ་ཡིན་ན། སེམས་གཅིག་པུ་འཇིག་ལྟའི་
དམིགས་པར་འདོད་པའི་ཕྱོགས་སྔ་སྨྲ་བ་པོ་ཁྱེད་རང་ལྟར་ན་སུ་ཡིན། ལེགས་ལྡན་འབྱེད་
དང་ཀུན་གཞི་འདོད་པའི་སེམས་ཙམ་པ་གཉིས་ཡིན་ནོ་སྙམ་ན། དེ་གཉིས་ཀྱིས་སེམས་་་་་
གཅིག་པུ་ལ་བདག་ཏུ་འདོད་པར་ཐལ། སེམས་ཉིད་བདག་ལྟ་ལྷན་སྐྱེས་ཀྱི་དམིགས་རྟེན་་
དུ་འདོད་པའི་ཕྱིར་རོ། །དེས་ན་འདི་ཡང་དཔལ་ལྡན་ཟླ་བའི་གཞུང་སུན་འབྱིན་པའི་ཟོལ་
སྦྱོར་རོ། །དེར་མ་ཟད་ཁྱོད་རང་མདོ་དང་བསྟན་བཅོས་ཀྱི་ཚིག་ཟིན་ཉིད་ལ་ལེགས་པར་་་་
560



འཁྲི་བའི་ལུགས་སུ་སྣང་བ། རྟོག་གེ་འབར་བ་ཁྱོད་རང་གིས་དྲངས་པ་འདི་ཉིད་དུ། དེ་་་་
ལྟར་རྣམ་པར་ཤེས་པ་ནི་ཡང་སྲིད་པར་སྐྱེ་བ་ལེན་པའི་ཕྱིར་བདག་ཡིན་ནོ། །ཞེས་གསུངས་
པའི་ཚིག་ཟིན་འདི་ཉིད་ཀྱིས་ཀྱང་རྣམ་པར་ཤེས་པ་ཉིད་ལ་བདག་ཏུ་འདོད་པར་ལེགས་་
པར་གྲུབ་བོ། །དེ་ལྟ་ན་ཡང་། ཡིད་ཀྱི་རྣམ་པར་ཤེས་པ་ལ་བདག་ཏུ་གདགས་པར་ལེགས་་་
ལྡན་འབྱེད་བཞེད་པ་ཡིན་ཏེ། རྣམ་པར་ཤེས་པ་ལ་བདག་གི་སྒྲ་དངོས་སུ་འདོགས་ཏེ། ཞེས་
གསུངས་པ་ལྟར་རོ། །སྐབས་དོན་གྱི་གནད་ནི་སློབ་དཔོན་ལེགས་ལྡན་འབྱེད་ཀྱིས་གང་་་་
ཟག་བཏགས་ཡོད་དུ་བཞེད་དེ། རང་སྡེ་ལ། བརྗོད་དུ་མེད་པའི་བདག་ཁས་ལེན་མཁན་་་་
གནས་མའི་བུ་འདི་མ་གཏོགས། གང་ཟག་རྫས་ཡོད་འདོད་པ་སུ་ཡང་མེད་པའི་ཕྱིར་རོ། །
དེའི་གནད་ཀྱིས་འཇུག་པར། བདག་ནི་རྫས་སུ་འགྱུར་ཞིང་ཞེས་པའི་གནོད་བྱེད་ཀྱང་ཕུང་
པོ་རེ་རེ་བ་བདག་ཏུ་འདོད་པ་ལ་ཁས་ལེན་འགལ་བའི་སྐྱོན་བརྗོད་མཛད་པ་ཡིན་ནོ། །དེ་
ལྟ་ན་ཡང་ཡིད་ཀྱི་རྣམ་པར་ཤེས་པ་ལ་གང་ཟག་ཏུ་བཏགས་པར་འདོད་པ་བཞིན་དུ། རྣམ་
པར་ཤེས་པ་དེ་ཉིད་གང་ཟག་ཡིན་ཞེས་པ་ཡང་ལེགས་ལྡན་གྱིས་ཁས་ལེན་པས། ལེགས་་་
ལྡན་ལྟ་བུའི་རང་རྒྱུད་པ་དངོས་སྨྲ་བ་ཆེན་པོ་རྣམས་ལ་ཡང་། དཔལ་ལྡན་ཟླ་བས་ཁས་་་་
ལེན་འགལ་བའི་སྐྱོན་བརྗོད་མཛད་པ་ཡིན་ནོ། །དེས་ན་རྗེའི་རྗེས་འབྲང་འཇོག་མཚམས་་
མི་ཟིན་པ་མང་པོ་དང་། ་ཁྱོད་ལྟ་བུའི་ཕྱིར་རྒོལ་དུ་རློམ་པ་ཐམས་ཅད་ཀྱིས། ལེགས་ལྡན་་་་
འབྱེད་ཀྱི་ལུགས་དེ་སྐྱོན་མེད་ཅིག་ཏུ་ནན་གྱིས་བསྒྲུབས་ནས། དཔལ་ལྡན་ཟླ་བ་དང་རྗེ་བླ་
མས་ཕྱོགས་སྔ་མ་ལོན་པར་བྱེད་པར་སྣང་ངོ༌། །ད་ནི་སྐབས་དོན་ཐལ་ངག་ཏུ་དྲིལ་བར་་་་
བྱའི། རྗེའི་ལུགས་འཛིན་ཐེ་ཚོམ་ཟ་བ་རྣམས་དང་། ཁྱོད་ལྟ་བུའི་ལོག་པར་རྟོག་མཁན་་་་་
རྣམས། ཉིན་ལན་བདུན་མཚན་ལན་བདུན་དུ་ལེགས་པར་སོམས་ཤིག ཤེས་བྱ་ཆོས་ཅན།
སློབ་དཔོན་ལེགས་ལྡན་འབྱེད་ཀྱིས་ཡིད་ཀྱི་རྣམ་པར་ཤེས་པ་བདག་ཏུ་འདོད་པར་ཐལ།
སེམས་སམ་རྣམ་པར་ཤེས་པ་གཅིག་པུ་བདག་ཏུ་འདོད་མཁན་གྱི་རང་སྡེ་ཞིག་ཡོད་པའི་་
ཕྱིར། དེར་ཐལ། འཇུག་པར། ཁ་ཅིག་བདག་ལྟའི་རྟེན་དུ་ཕུང་པོ་ནི། །ལྔ་ཆར་ཡང་འདོད་་
ཁ་ཅིག་སེམས་གཅིག་འདོད། །ཅེས་གསུངས་པའི་ཕྱིར། གལ་ཏེ་དེ་ལྟར་བཤད་པ་གང་ཟག་
561



གི་གདགས་གཞིར་འདོད། ཅེས་པའི་དོན་ཡིན་ནོ་སྙམ་ན། ད་འོ་ན་ངོ་མཚར་ཆེ་སྟེ། དཔལ་
ལྡན་ཟླ་བས། གལ་ཏེ་ཕུང་པོ་བདག་ན་དེ་ཕྱིར་དེ། །མང་བས་བདག་དེ་དག་ཀྱང་མང་པོར་
འགྱུར། །ཞེས་སོགས་ཀྱི་ལུང་དེས་འགོག་པ་མི་འཐད་པར་ཐལ། ཟླ་བ་རང་གི་ལུགས་ལ་་་
ཡང་ཕུང་པོ་རེ་རེ་བ་དེ་རྣམས་དང༌། རྣམ་པར་ཤེས་པ་དེ་ལྟ་བུ་གང་ཟག་གི་གདགས་་་་་
གཞིར་ཞལ་གྱིས་བཞེས་པའི་ཕྱིར། སྤྲོས་པས་ཆོག་གོ། །ཁྱོད་ཀྱིས། ཡང་དེའི་མཇུག་ཏུ་ཐེག་
པ་ཆེ་ཆུང་གི་སྤང་རྟོགས་ཀྱི་ཁྱད་པར་དཔྱད་པར་བྱ་སྟེ། ཐེག་པ་ཆེ་ཆུང་གཉིས་ཀ་ལ་་་་་
བདེན་པ་བཀག་ཙམ་གྱི་སྟོང་ཉིད་རྟོགས་པའི་ལྟ་བ་དེ་ལས་གཞན་པའི་ལྟ་བའི་ཁྱད་པར་
མི་འདོད་པ་ནི་ཐེག་ཆེན་གྱི་ལྟ་སྤྱོད་ཟབ་ཅིང་རྒྱ་ཆེ་བ་ལ་སྐུར་པ་བཏབ་པ་སྟེ། ཞེས་པ་ནས།
བར་སྐབས་ཤིག་ཏུ་འདིའི་འགལ་སྤོང་ཇི་ལྟར་བྱེད། ཅེས་དང་ཡང་བར་སྐབས་ཤིག་ཏུ།
འཇིག་རྟེན་ཐམས་ཅད་ཀྱིས་བཞད་གད་བྱ་བར་རིགས་སོ། །ཞེས་དང་། མཐར་བེར་ཐུལ་་་ །
གྱིས་དབུ་གཏུམས་ནས་བཞུགས་དགོས་པར་འགྱུར་རོ། །ཞེས་པའི་བར་མང་དུ་བྲིས་སྣང་་
བ་རྣམས་ལ། ཅུང་ཟད་གལ་ཆེ་བའི་ལན་འགའ་ཞིག་བརྗོད་པར་བྱའོ། །དེ་ལ་ཐེག་པ་ཆེ་
ཆུང་ལ་ལྟ་བའི་ཁྱད་པར་ཡོད་མེད་ཀྱི་ལུགས་མི་འདྲ་བ་དུ་མ་བོད་འདིར་བྱུང་བ་ལས། སྔ་
རབས་པ་མང་པོ་ཞིག་གིས། ཐེག་དམན་ལ་སྟོང་ཉིད་ཕྲ་མོ་རྟོགས་པའི་ལྟ་བ་ཡེ་མེད་པ་
དང་། ཐེག་ཆེན་ལ་ཡོད་པའི་ཁྱད་པར་འདོད་པ་ནི། ཕལ་ཆེར་མངོན་རྟོགས་རྒྱན་རྩ་འགྲེལ་
ལ་བརྟེན་པར་སྣང་ལ། ཡང་མཁས་པ་དང་མི་མཁས་པའི་བོད་སྒོམ་མང་པོ་ཞིག་གིས། ཐེག་
པ་ཆེན་པོ་ལ་ཡང་སྔགས་དང་མཚན་ཉིད་གཉིས་ལས། མཚན་ཉིད་ཐེག་པའི་ལྟ་བའི་ལྟ་བ་
མཐར་ཐུག་དེ་ལས་ཀྱང་། སྔགས་བླ་མེད་ཀྱི་སྐབས་སུ་བསྒོམ་པར་བྱ་བའི་ལྟ་བ་དེ་ཉིད་་་་
ཆེས་ཕྲ་བ་དང་ཆེས་ལྷག་པས། སྔགས་དང་ཕར་ཕྱིན་ཐེག་པ་གཉིས་ལ་ཡང་ལྟ་བའི་ཁྱད་་་
པར་ཡོད་དོ། །ཞེས་སྒྲོག་ཅིང་། དེའི་སྒྲུབ་བྱེད་དུ་དུས་ཀྱི་འཁོར་ལོའི་རྒྱུད་དང་འགྲེལ་ཆེན་
འདྲེན་པ་ལ་སོགས་པའི་ངལ་བ་མང་དུ་བྱེད་པ་དག་བྱུང་ངོ་། །འོན་ཀྱང་རྗེ་ས་པཎ་གྱིས་ནི།
ཐེག་པ་ཆེ་ཆུང་གཉིས་ལྟ་བའི་སྒོ་ནས་ཁྱད་པར་མི་འབྱེད་པར། ཐབས་མཁས་དང་སྤྱོད་་་་
པའི་སྒོ་ནས་ཁྱད་པར་འབྱེད་པར་མཛད་དེ། ཐགས་ཀྱི་རྒྱུ་རྣམས་ཕལ་ཆེར་མཐུན། །སྤུན་གྱི་
562



དབྱེ་བས་བཟང་ངན་འབྱུང་། །དེ་བཞིན་སྟོང་ཉིད་ཕལ་ཆེར་མཐུན། །འབྲས་བུའི་བཟང་་་
ངན་ཐབས་ཀྱིས་འབྱེད། །སྟོང་ཉིད་ལྟ་བས་མྱ་ངན་འདའ། །ཐབས་ལ་མཁས་ན་རྫོགས་་་་
སངས་རྒྱས། །དགྲ་བཅོམ་པ་དང་རང་སངས་རྒྱས། །རྫོགས་པའི་སངས་རྒྱས་རྣམ་པ་གསུམ།།།
རྣམ་པར་གྲོལ་བར་མཚུངས་ན་ཡང་། །བཟང་ངན་ཐབས་ཀྱིས་འབྱེད་པ་ཡིན། །ཞེས་དང་།
སྟོང་ཉིད་ཉན་ཐོས་རྣམས་ཀྱང་བསྒོམ། །དེ་ཡི་འབྲས་བུ་འགོག་པ་ཐོབ། །ཅེས། ལམ་ལ་་་་་
ཞུགས་པའི་ཐེག་དམན་འཕགས་པ་ལ་དགོངས་ནས་གསུངས་ཤིང་།, ཡང་ཉན་ཐོས་སྡེ་པ་་
ཞེས་པའི་གྲུབ་མཐའ་སྨྲ་བ་དང་། ཐེག་ཆེན་གྱི་གྲུབ་མཐའ་སྨྲ་བ་གཉིས་ལ་ལྟ་བའི་རིམ་པ་
ཡོད་པར་གསུངས་པས། ཐེག་པ་གསུམ་གྱི་བྱང་ཆུབ་གང་ཐོབ་པ་ལ་ཡང་ལྟ་བ་སྟོང་ཉིད་་་
མཚུངས་པར་བཞེད་དོ། །ཁྱེད་ཅག་མང་པོ་ཞིག་གིས་ནི། ཉན་ཐོས་ཞེས་པ་ཚོགས་ལམ་ནས་
དགྲ་བཅོམ་པའི་བར་གྱི་ལམ་ཞུགས་དང་། ཉན་ཐོས་སྡེ་པ་ཞེས་གྲགས་ལ་བྱེ་བྲག་ཏུ་སྨྲ་བ་
དང་། མདོ་སྡེ་པ་ལྟ་བུའི་ཉན་ཐོས་སྡེ་གཉིས་ཀྱི་ཁྱད་པར་ཡེ་མི་ཤེས་པར། ཉན་ཐོས་སྡེ་པས་
སྟོང་ཉིད་མ་རྟོགས་པར་བཤད་པའི་ཁུངས་ཐམས་ཅད་ཉན་ཐོས་འཕགས་པས་སྟོང་ཉིད་
མ་རྟོགས་པའི་ཤེས་བྱེད་དུ་འདྲེན་པར་སྣང་བས། འཇིག་རྟེན་ན་བརྒྱ་དང་བརྒྱད་འཛོམ་་
ཞེས་གྲགས་པ་ལྟར་སོང་འདུག་གོ། །མཚན་མ་མེད་པ་མ་རྟོགས་པར། །ཁྱོད་ཀྱིས་ཐར་པ་
མེད་པར་གསུངས། །ཞེས་པའི་ཁུངས་ཁྱོད་ཀྱིས་ཚུར་དྲངས་པ་ནི། ཁྱོད་རང་གི་མགོ་རྡུང་་་་
བར་བྱེད་པ་སྟེ། མཚན་མེད་མ་རྟོགས་པར་ཐར་པ་མི་ཐོབ་པར་གསུངས་པས་ཉན་རང་་་་
དགྲ་བཅོམ་གྱིས་མཚན་མེད་རྟོགས་པར་བསྙོན་མེད་དུ་གྲུབ་པའི་ཕྱིར་རོ། །རིན་ཅེན་་་་་་
འཕྲེང་བ་དང་འཇུག་འགྲེལ་དྲངས་པ་རྣམས་ལ། རྗེ་ཡབ་སྲས་ཀྱིས་འབྲུ་བསྣན་ཟིན་པ་་་་
ཁྱོད་ཀྱིས་མ་མཐོང་ངམ། འཇུག་པ་ལས། སོ་སོ་སྐྱེ་བོའི་དུས་ནའང་སྟོང་པ་ཉིད་ཐོས་ནས། །
ཞེས་སོགས་གསུངས་པས། ཉན་རང་ལ་ཡང་ཐེག་ཆེན་གྱི་རིགས་ལེགས་པར་སད་པར་ཁས་
ལེན་དགོས་པས། འདིའི་འགལ་སྤོང་ཇི་ལྟར་བྱེད། ཅེས་བྲིས་པ། ཁྱོད་ཀྱི་རིགས་པ་ཐམས་་
ཅད་འདི་འདྲ་ཤ་སྟག་ཏུ་མངོན་ཏེ། སྟོང་ཉིད་རྟོགས་པའི་ལྟ་བའི་བག་ཆགས་སད་པའི་་་་
རྟགས་དང་། ཐེག་ཆེན་གྱི་རིགས་སད་པའི་རྟགས་གཉིས་ནོར་འདུག་པ། འདི་ནི་ནོར་བ་་་
563



ཤིན་ཏུ་ཆེ་སྟེ། ཐེག་ཆེན་གྱི་རིགས་སད་པའི་རྟགས་ནི། སྦྱོར་བའི་སྔོན་དུ་སྙིང་རྗེ་དང་། །
མོས་པ་དང་ནི་བཟོད་པ་དང་། །དགེ་ལ་ཡང་དག་བརྩོན་པ་ནི། །རིགས་ཀྱི་རྟགས་སུ་ཤེས་
པར་བྱ། །ཞེས་གསུངས་པ་ལྟར། ཐེག་ཆེན་གྱི་རིགས་ཅན་ལ་ཡིད་འབྱུང་བའི་སྙིང་རྗེ་ཆེན་
པོ་ངམ་ངམ་ཤུགས་ཀྱིས་འབྱུང་བ་སོགས་རྟགས་སུ་བཤད་ཀྱི། སྟོང་ཉིད་ཀྱི་གཏམ་ཐོས་་་་་
པས་ཡིད་ལ་དགའ་བ་དང་། མིག་ནས་མཆི་མ་འབྱུང་བ་སོགས། ཐེག་ཆེན་གྱི་རིགས་སད་
པའི་རྟགས་ག་ལ་ཡིན། ཁྱོད་ལྟར་ན། འཁོར་བའི་ཉེས་དམིགས་བསམས་པས་མིག་ཕྱུང་ནས།
མིག་ནས་མཆི་མ་དང་ལུས་ཀྱི་བ་སྤུ་ལྡང་བ་སོགས་ཀྱང་ཐེག་ཆེན་གྱི་རིགས་སད་པའི་་་་་་
རྟགས་སུ་ཁས་ལོང་ཞིག ཡང་ཁྱོད་ཀྱིས། སྟོང་ཉིད་རིགས་པའི་རྣམ་གྲངས་མཐའ་ཡས་པའི་
སྒོ་ནས་རྟོགས་པས་སྤང་བྱ་སྤོང་བའི་ནུས་པ་ཆེ་ན། སྤང་བྱ་བདེན་འཛིན་ཞིག་ཉན་ཐོས་ཀྱི་
ཚེ་གསུམ་ལ་སྤོང་ནུས་པ་དང་། ཐེག་ཆེན་པས་བསྐལ་པ་གྲངས་མེད་གཉིས་དགོས་པ་འདི་
ལ་འཇིག་རྟེན་པ་ཐམས་ཅད་ཀྱིས་བཞད་གད་གྱིས་ཤིག ཅེས་དང་། དབང་པོ་རྣོ་རྟུལ་གྱི་
ཁྱད་པར་གོ་ལོག་གོ། ཞེས་སོགས་བྲིས་པ་ནི། མ་གོ་བ་ཡུས་ཆེ་སྟེ། ཁྱོད་དང་བླ་མ་ཀུན་རིག་
གཉིས་ཀྱི་ལུགས་ལ་ཡང་། འཁོར་བ་འཆིང་བྱེད་ཀྱི་ཉོན་སྒྲིབ་དེ་ཉན་ཐོས་བརྩོན་འགྲུས་་་
མྱུར་བས་ཚེ་གསུམ་ལ་སྤོང་ནུས། བྱང་སེམས་ཀྱིས་བསྐལ་བ་གྲངས་མེད་གཅིག་གི་བར་དུ་
སྤོང་མི་ནུས་པ་དེ་ཡང་མི་འཐད་པར་ཐལ། སྤང་བྱ་སྤོང་བའི་ནུས་པ་བྱང་སེམས་ལས་ཉན་
ཐོས་ཆེ་བའི་ཕྱིར། ལན་མེད་དོ། །འདི་ལ་ཡང་འཇིག་རྟེན་པ་ཐམས་ཅད་ཀྱིས་བཞད་གད་
གྱིས་ཤིག གལ་ཏེ་སྤང་བྱ་སྤོང་བའི་ནུས་པ་བྱང་སེམས་ཆེ་ན་ཡང། ཉན་ཐོས་ཀྱིས་ཉོན་་་་་
སྒྲིབ་དེ་སྤང་བྱའི་གཙོ་བོར་བྱས་ནས་འབད་པ་ཐམས་ཅད་ཀྱིས་སྤོང་བས་མྱུར་ལ། བྱང་་་་
སེམས་ཀྱིས་ཞར་བྱུང་ཙམ་དུ་སྤོང་བ་མ་གཏོགས་འབད་པ་ཆེད་དུ་གཉེར་ནས་མི་སྤོང་་་་
བས་བུལ་པ་ཡིན་ནོ་སྙམ་ན། དེ་ནི་ལེཊ་པར་སྨྲས་ཏེ། བདེན་འཛིན་སྤོང་བའི་ནུས་པ་བྱང་
སེམས་ཤིན་ཏུ་ཆེ་ན་ཡང་། ཉོན་སྒྲིབ་བརྩོན་འགྲུས་མྱུར་བས་ཚེ་གསུམ་དང་བྱང་སེམས་་་་
ཀྱིས་བསྐལ་པ་གྲངས་མེད་གཉིས་དགོས་པའི་ཁྱད་པར་འཐད་པར་ཐལ། བྱང་སེམས་ཀྱིས་
བདེན་འཛིན་སྤང་བྱའི་གཙོ་བོར་བཟུང་ནས་ཆེད་དུ་འབད་པས་མི་སྤོང་། ཉན་ཐོས་ཀྱིས་
564



དེ་ལྟར་འབད་པས་སྤོང་བའི་ཕྱིར། འཁོར་གསུམ་ཀ་ཁས་བླངས་སོ། །འདི་ལ་འཇིག་རྟེན་
ལས་འདས་པ་རྣམས་ཀྱང་བཞད་གད་བྱ་བར་རིགས་སོ། །དབང་པོ་རྣོ་རྟུལ་གོ་ལོག་པའི་་་
སྐྱོན་ཡང་ག་ལ་འཇུག་སྟེ། ཉན་ཐོས་རྣམས་ཀྱིས་སྟོང་ཉིད་རིགས་པའི་རྣམ་གྲངས་མཐའ་་་
ཡས་པའི་སྒོ་ནས་རྟོགས་མ་ནུས་པར་ཕྱོགས་གཅིག་ཙམ་གྱིས་རྟོཊ་པ་དང་། བྱང་སེམས་་་་་
ཀྱིས་རིགས་པའི་རྣམ་གྲངས་མི་འདྲ་བ་མཐའ་ཡས་པས་རྟོགས་ནུས་པར་ཁས་བླངས་ཀྱི།
སྟོང་ཉིད་རྟོགས་པ་ལ་ངེས་པར་རིགས་པའི་རྣམ་གྲངས་མཐའ་ཡས་པ་དགོས་པར་ཁས་མ་
བླངས་པའི་ཕྱིར། ད་ལྟ་ཁྱེད་ཅག་འཆད་པ་པོ་ཞུགས་པ་རྣམས་ཀྱིས་ཆོས་གྲྭར། གྲྭ་བ་གཅིག་
གི་བློ་ལ་སྦྱོར་བ་སྐོར་གཅིག་ལས་འཆར་མི་ཐུབ་ཅིང་། གཞན་འགའ་ཞིག་ལ་ཆོས་མཐུན་་་་
གཅིག་ལ་ཡང་རིགས་པའི་རྣམ་གྲངས་མང་དུ་འཆར་ནུས་པ་གཉིས་དབང་པོ་སུ་རྣོ་ཁྱོད་་
རང་མནོ་བསམ་ལེགས་པར་ཐོང་ཞིག ཡང་ཁྱེད་ཀྱིས་མ་དག་ས་བདུན་གྱི་གནས་སྐབས་སུ་
བདེན་འཛིན་ཡོད་ན་ལས་ཉོན་གྱི་དབང་གིས་སྐྱེ་བ་ལེན་པར་འགྱུར་རོ། །བདེན་འཛིན་དེ་
ལས་ངར་འཛིན་བྱུང་དེས་ལས་བསགས་པ་ལས་སྐྱེ་བ་འབྱུང་བའི་ཕྱིར་རོ། །གསུམ་ཆར་་་
ཁས་བླངས་པས་སོམས་ཤིག ཅེས་བྲིས་པ་ནི། ཅི་ཡང་བསམ་མི་དགོས་ཏེ། ཇི་སྲིད་བདེན་
འཛིན་གྱི་ཞེན་ཡུལ་སུན་མ་ཕྱུང་བར་ཡོད་པ་དེ་སྲིད་དུ། དེ་ལས་གསོགས་པར་ཁས་བླངས་
ཀྱི་བདེན་འཛིན་ཡོད་ཙམ་གྱིས་ལས་གསོག་པར་ཉལ་བའི་རྨི་ལམ་དུ་ཡང་དམ་མ་བཅས་སོ།།
ཐལ་འགྱུར་ལྟར་སྣང་འདི་ནི་ཁྱེད་དང་སྡེ་ཚན་གཅིག་པའི་བློ་རྩིང་མང་པོ་ཞིག་གིས་ཁྱེད་
མ་སྐྱེས་པའི་གོང་ནས་རྗེ་བླ་མ་ལ་འཕངས་སྣང་སྟེ། ཞེན་ཡུལ་སུན་མ་ཕྱུང་བའི་དབང་དུ་་
བྱས་པའོ། །ཞེས་པའི་གསུང་། ཡིག་འཕྲེང་གི་མཇུག་ན་ཡོད་པ་བླུན་པོ་རྣམས་ཀྱིས་མ་གོ་་་
བའོ། །ཡང་ན། ཁྱེད་ཀྱིས་ས་བདུན་པ་མན་ཆད་དུ་ཤེས་སྒྲིབ་སྤོང་བ་མི་སྲིད་ན། ཉན་ཐོས་
དགྲ་བཅོམ་པ་ཐེག་ཆེན་ལམ་དུ་འཇུག་པའི་ཆོས་བདུན་པ་མན་ཆད་དུ་སྤང་བྱ་གང་སྤོང་
བ་ཡིན་ཞེས་ཞུས་ན་བེར་ཐུལ་གྱིས་དབུ་གཏུམས་ནས་བཞུཊ་དགོས་པར་འགྱུར་རོ། །ཞེས་
བྲིས་པ་ཉམས་དགའ་སྟེ། ཁྱེད་དང་བླ་མ་ཀུན་རིག་གཉིས་ཀྱི་ལུཊ་ལ་ཉན་ཐོས་དགྲ་བཅོམ་
ཐེག་ཆེན་ལམ་དུ་ཞུཊ་པའི་ཚེ། ཚོཊ་སྦྱོར་གཉིས་སུ་བསྐལ་པ་གྲངས་མེད་པ་གཅིག་ཞུཊ་་་་
565



དགོས་པས། དེའི་བར་སྤང་བྱ་གང་སྤོང་བ་ཡིན་ཞེས་དྲིས་ན་ཐུལ་གོག་གིས་མགོ་གཏུམ་་་
ནས་ཁ་ཆང་དྲི་རྦད་དེ་བཞུཊ་དགོས་པར་འགྱུར་རོ། །གལ་ཏེ་འཁོར་བར་འཆིང་བྱེད་ཀྱི་་་
ཉོན་སྒྲིབ་ནི་སྤངས་ཟིན། ཤེས་སྒྲིབ་ནི་ས་དང་པོ་མ་ཐོབ་བར་དུ་མི་སྤོང་བས། དེའི་བར་དུ་
བསོད་ནམས་ཀྱི་ཚོཊ་ལ་སློབ་པ་གཙོ་བོར་བྱེད་པས། སྤང་བྱ་གང་གི་ཡང་ས་བོན་མི་སྤོང་་
ངོ༌། །ཞེ་ན་བདེན་ཏེ། ཉན་ཐོས་དགྲ་བཅོམ་ཐེག་ཆེན་ལམ་དུ་ཞུཊ་པའི་ཚེ་ཉོན་སྒྲིབ་ནི་སྔར་
ནས་སྤངས་ཟིན། ཤེས་སྒྲིབ་ནི་ས་བརྒྱད་པ་མ་ཐོབ་བར་དུ་མི་སྤོང་བས། ས་བདུན་པ་མན་
ཆད་དུ་གཙོ་བོར་བསོད་ནམས་ཀྱི་ཚོགས་ལ་སློབ་པ་ཡིན་གྱི། སྒྲིབ་གཉིས་གང་གི་ཡང་ས་་་
བོན་མི་སྤོང་ངོ༌། །ཞེས་བེར་ཐུལ་གྱི་ནང་ནས་པཎ་ཞྭ་རྒྱང་ངེ་བཏེག་སྟེ་བཀའ་སྩལ་བར་་་
འགྱུར་རོ། །གལ་ཏེ་ཉན་ཐོས་དགྲ་བཅོམ་ཐེག་ཆེན་ལམ་དུ་འཇུག་པའི་ཆོས་དང་པོ་ནས་་་
ཐོག་མར་འཇུག་གོ་སྙམ་ན། དེ་ལྟར་ན་སངས་རྒྱས་བསྒྲུབ་པ་ལ། དང་པོ་ཉིད་ནས་ཐེག་་་་
ཆེན་ལམ་དུ་འཇུག་པ་ལས། ཉན་ཐོས་ཀྱི་ལམ་དུ་འཇུག་པ་ཤིན་ཏུ་མྱུར་བར་འགྱུར་ཏེ། སྔ་
མས་བསྐལ་པ་གྲངས་མེད་གསུམ་དང་ཕྱི་མས་གཉིས་ཀྱིས་ཆོག་པའི་ཕྱིར་རོ། །འདི་ཡང་་་་
ཐེག་ཆེན་ལ་སྒྲོ་འདོཊ་པའི་ཐ་སྙད་དུ་སྣང་ངོ༌། །འདི་ཐམས་ཅད་ཀྱིས་འཁོར་གསུམ་ཕྲེང་་
ཆགས་སུ་ཁྱེད་ཉིད་ཀྱིས་ཁས་བླངས་སོ། །སྔར་བཤད་པ་དེ་དག་ནི་ཁྱེད་རང་ཉིད་ལ་ཁས་་
ལེན་འགལ་བའི་སྐྱོན་ཁོ་ན་བརྗོད་པ་ཡིན་ལ། ད་ནི་སྐབས་དོན་ཇི་ལྟར་ཡིན་བཤད་པར་བྱ་
སྟེ། དེ་ལ་སྤྱིར་ཐེག་ཆེན་གྱི་ལམ་ནི་ཐབས་ཤེས་ཟུང་འབྲེལ་དང་། ཚོཊ་གཉིས་ཟུང་འབྲེལ་
ངེས་པ་དགོས་ལ། དེ་ཡང་ཐབས་ཤེས་གཉིས་ནུས་པ་ཆེ་ཆུང་ཤེད་མཚུངས་ཤིག་ངེས་པར་
དགོས་ཀྱི། དེ་ལྟ་མིན་པར་ལམ་གྱི་དུས་སུ་ཐབས་ཤེས་གཉིས་ནུས་པ་ཆེ་ཆུང་ཤེད་མི་་་་
མཚུངས་ན། འབྲས་བུའི་དུས་སུ་སངས་རྒྱས་ཀྱི་ཆོས་སྐུ་དང་། ལོངས་སྤྱོད་རྫོཊ་པའི་་་་་
གཟུགས་སྐུ་གཉིས་དུས་གཅིག་ཏུ་མི་མཚར་བས་སྔ་ཕྱིར་ཐོབ་པར་གདོན་མི་ཟ་སྟེ། རྒྱུ་ཚོཊ་
གཉིས་ཀྱི་འབྲས་བུ་སྐུ་གཉིས་ལ་ལག་རྗེས་མི་འདྲ་བ་སོ་སོར་འཇོག་པའི་ཕྱིར་རོ། །དེའི་རྒྱུ་
མཚན་ཡང་། བྱང་ཆུབ་སེམས་དཔའ་བསྐལ་པ་གྲངས་མེད་གསུམ་གྱི་མཉམ་གཞག་ཏུ་སྟོང་
ཉིད་ཕྲ་མོ་ལེཊ་པར་རྟོགས་པའི་ཡེ་ཤེས་ཀྱི་ཚོཊ་དང་། རྗེས་ཐོབ་ཏུ་རྫོཊ་སྨིན་སྦྱང་གསུམ་་
566



གྱི་བསོད་ནམས་ཀྱི་རླབས་པོ་ཆེ་རྣམས་ལ་སྤེལ་མར་སློབ་པའི་ཚེ། གྲོཊ་བསོད་ནམས་ཀྱི་་་
ཚོཊ་ནུས་པ་ཇི་ཙམ་ཆེ་བ་ཙམ་གྱིས་སྟོང་ཉིད་རྟོགས་པའི་ཤེས་རབ་ཀྱི་སྤང་བྱ་སྤོང་བའི་
ནུས་པ་ཁྱད་ཞུཊ་པར་འགྲོ་བས། དམན་ལམ་སྔོན་དུ་མ་སོང་བས་ནི། ཚོཊ་གཉིས་སུ་གྲངས་
མེད་གཅིག་ཏུ་བསོད་ནམས་ཀྱི་ཚོཊ་ལ་བསླབས་པས། མཐོང་ལམ་ཐོབ་པའི་ཚེ་བདེན་་་་་་
འཛིན་ཀུན་བརྟགས་ས་བོན་སྤང་བྱའི་གཙོ་བོར་དམིཊ་ནས་ཆེད་དུ་མི་སྤོང་ཡང་། ཞར་་་་་
བྱུང་ཙམ་དུ་སྤོང་ནུས་པ་དང་། མ་དག་ས་བདུན་དུ་གྲངས་མེད་གཅིག་ཏུ་བསོད་ནམས་ཀྱི་
ཚོགས་ལ་བསླབས་པས། བདེན་འཛིན་ལྷན་སྐྱེས་ས་བོན་དང་བཅས་པ་སྤང་བྱའི་གཙོ་བོར་
མ་བྱས་ཀྱང་། ཞར་བྱུང་ཙམ་དུ་རིམ་ཅན་དུ་སྤོང་བའི་ནུས་པ་ཐོབ་སྟེ། ས་བརྒྱད་པར་སླེབ་
པ་ན་བདེན་འཛིན་ས་བོན་དང་བཅས་པ་མ་ལུས་པར་སྤངས་ནས་ཤེས་སྒྲིབ་སྤོང་བའི་་་་
འགོ་རྩོམ་མོ། །དེ་ལྟར་ན་ལུགས་འདི་ལ། བསྐལ་པ་གྲངས་མེད་གཉིས་སུ་བསཊ་པའི་བསོད་
ནམས་ཀྱི་ཚོགས་དངོས་སམ་དེའི་དོད་ཐུབ་གང་རུང་བ་གྲོཊ་སུ་མེད་ན། གཉེན་པོ་སྟོང་་་་་
ཉིད་རྟོཊ་པའི་ཤེས་རབ་ཀྱིས་ཤེས་སྒྲིབ་ལ་ཅུང་ཟད་ཙམ་ཡང་གནོད་པ་མི་ནུས་པའི་་་་་་
གནད་ཀྱིས། ལམ་འོག་མ་ལ་ཡང་ས་བརྒྱད་པ་མ་ཐོབ་བར་དུ་ཤེས་སྒྲིབ་སྤོང་མི་ནུས་པ་་་་
ཡིན་ནོ། །བདེན་འཛིན་ལ་ཉོན་སྒྲིབ་ཏུ་བྱས་པ་ཡང་། ས་བདུན་པ་མན་ཆད་དུ་བྱང་སེམས་
ཀྱིས་ཉན་རང་ལྟར་ཆེད་དུ་འབད་པས་སྤོང་བ་གཏན་མིན་ཏེ། རང་རྒྱུད་པའི་སྐབས་སུ།
བྱང་སེམས་ཀྱིས་ཉོན་སྒྲིབ་སྤང་བྱའི་གཙོ་བོར་མི་བྱེད་པ་དང་འདྲའོ། །ཚོཊ་སྦྱོར་གཉིས་སུ་
གྲངས་མེད་གཅིག་ཏུ་ཚོཊ་བསགས་པ་ཡང༌། མཐོང་ལམ་དུ་ཉོན་སྒྲིབ་ཀུན་བརྟགས་ཁོ་་་་
ནའི་ཆེད་དུ་འབད་པས་སྤོང་བ་གཏན་མིན་ཏེ། ས་དང་པོ་ཡོན་ཏན་བརྒྱ་ཕྲག་བཅུ་གཉིས་
སོཊ་འབྱུང་བའི་ནུས་པ་ཐོབ་པའི་ཕྱིར་དུ་ཡིན་ནོ། །ཉན་ཐོས་རྣམས་ཀྱིས་ཉོན་སྒྲིབ་སྤང་་་་
བྱའི་གཙོ་བོར་བྱས་ནས་འབད་པས་སྤོང་བས། མྱུར་ན་ཚེ་གསུམ་ཙམ་དུ་ཚོཊ་རྫོགས་པར་
བྱས་ནས་འགྲུབ་པ་ནི། ད་ལྟ་འཇིག་རྟེན་གྱི་བྱ་བ་གང་ཡང་རུང་བ་གཞི་འགྲུབ་པོ་ལ། ཉམ་
ཆུང་བྱེད་རྒྱུ་གཞན་མེད་པ་ཞིག་གིས་ཁོ་རང་གི་བྱ་བ་དེ་ཉིད་ལ་ཉིན་མཚན་ཆིག་དྲིལ་བྱས་
པས་མྱུར་དུ་འགྲུབ་པ་དང་། སྡེ་དཔོན་སྟོབས་ལྡན་ལྟ་བུས་ཀྱང་རླབས་ཆེ་བའི་བྱ་བ་གཞན་
567



གཙོ་བོར་བྱས་པས་བྱ་བ་ཕལ་བ་ཅིག་ཡུན་རིང་པོའི་བར་དུ་མི་འགྲུབ་པ་ལྟ་བུ་མངོན་སུམ་
གྱིས་གྲུབ་པ་དང་འདྲའོ། །མདོར་ན་གཟུཊ་སྐུ་འགྲུབ་པའི་རྒྱུ་བསོད་ནམས་ཀྱི་ཚོཊ་ཕལ་་་
ཆེར་རྫོཊ་པར་ཤེས་སྒྲིབ་སྤོང་བའི་ནུས་པ་མེད་པས། དུས་འཁོར་མ་གཏོཊ་པའི་རྣལ་་་་་
འབྱོར་བླ་མེད་ཀྱི་སྐབས་སུ། སློབ་པའི་ཟུང་འཇུག་ཅེས་པའི་དག་པའི་སྒྱུ་ལུས་རྡོ་རྗེ་སྐུ་་་་
མཚན་ཉིད་ཚང་བ་མ་མཐོང་བར་དུ་ཤེས་སྒྲིབ་སྤོང་མི་ནུས་པ་དང་། དུས་འཁོར་གྱི་ལམ་་
སྲོལ་ལ་ཡང་། རྗེས་དྲན་སྟོང་གཟུཊ་རྣམ་ཀུན་མཆོག་ལྡན་གྱི་སྐུ་དེ་ཉིད་མ་ཐོབ་བར་དུ་་་་
སྒྲིབ་གཉིས་གང་གི་འང་ས་བོན་སྤོང་མི་ནུས་པ་དང་། འདུལ་བ་དང་བདེ་མཆོག་གི་སྐབས་
སུ་རིམ་པ་གསུམ་པའམ་མ་དག་པའི་སྒྱུ་ལུས་མ་ཐོབ་པར་ཉོན་སྒྲིབ་ཀྱི་ས་བོན་སྤོང་མི་ནུས་
པ་སོཊ་དང་། ཕར་ཕྱིན་ཐེག་པར་རྫོཊ་སྨིན་སྦྱང་གསུམ་གྱི་ཚོཊ་རྫོཊ་པར་མ་བྱས་པར་ཡང་
དག་པའི་མཐའ་མངོན་དུ་མི་བྱ་བ་གསུངས་པ་སོཊ་སྔགས་དང་ཕར་ཕྱིན་ཐེག་པའི་ལམ་་
གྱི་ལུས་ཡོངས་སུ་རྫོགས་པའི་གནད་ལ་ངེས་པ་ཕྲ་མོ་འདྲེན་ནུས་ཤིག་མ་བྱུང་བར་དུ་་་་་
མཐའ་ཆོད་པར་གོ་མི་ནུས་པ། ཁྱེད་གཅིག་པུར་མ་ཟད། རྗེ་ཉིད་ཀྱི་རྗེས་འཇུག་ཕལ་མོ་་་་
ཆེས་ཀྱང་གནས་འདི་ལ་ཐེ་ཚོམ་དུ་གྱུར་ཏེ། འགའ་ཞིག་གིས་ཉན་ཐོས་དགྲ་བཅོམ་གྱི་རྟོཊ་
པ་སྔོན་སོང་རྣམས་ཀྱིས་ཐེག་ཆེན་གྱི་མཐོང་ལམ་ནས་ཤེས་སྒྲིབ་ཐོག་མར་སྤོང་བར་འདོད་
པ་དང་། གཞན་དག་གིས་དེ་འདྲ་བ་དེས་ས་དང་པོ་ཐོབ་པ་ལ་གེགས་བྱེད་ཀྱི་སྒྲིབ་པའི་ས་
བོན་ཞིག་མཐོང་ལམ་དུ་སྤོང་བ་ཡིན་ཏེ། ཞེས་ཚོད་འཇོག་མི་འདྲ་བ་རེ་བྱེད་པར་སྣང་ངོ༌། །
དེ་གཉིས་ལས་ལུཊ་དང་པོ་ནི། དམན་ལམ་མངོན་དུ་མ་སོང་བ་རྣམས་ཀྱིས། ས་བདུན་པ་
མན་ཆད་དུ་ཉོན་སྒྲིབ་སྤོང་དགོས་པས་ལག་འགགས་ནས་ཤེས་སྒྲིབ་སྤོང་རྒྱུ་མ་བྱུང་བར་་་
ལམ་འོག་མས་ཉོན་སྒྲིབ་སྤངས་ཟིན་པས་བྱེད་རྒྱུ་གཞན་ནི་མེད། ཤེས་སྒྲིབ་ལོས་སྤོང་སྙམ་
དུ་བླུན་དཔྱད་བྱས་པར་སྣང་ལ། ལུཊ་ཕྱི་མས་ནི། ཤེས་སྒྲིབ་དང་ཉོན་སྒྲིབ་གང་ཡང་མིན་
པ་ས་དང་པོའི་ཡོན་ཏན་བརྒྱ་ཕྲག་སོགས་འཐོབ་པ་ལ་གེགས་བྱེད་པའི་སྒྲིབ་པ་རེ་ཡོད་་་་
པས་དེ་རྣམས་མ་སྤངས་ན་ནི་ས་དང་པོ་སོཊ་སུ་འཕོ་མི་ནུས། ས་ལམ་གོང་མར་འཕོ་བ་ལ་
དེ་དག་ཐོབ་པ་ལ་གེགས་བྱེད་ཀྱི་སྒྲིབ་པ་ཅིག་ངེས་པར་སྤོང་དགོས་པས། ཤེས་སྒྲིབ་དང་་་་ །
568



ཉོན་སྒྲིབ་གང་ཡང་མི་སྤོང་ཡང་། སྤྱིར་ལམ་འོག་མ་དེ་འདྲས་ཀྱང་སྤང་བྱའི་ས་བོན་ཞིག་
ངེས་པར་སྤོང་རྒྱུ་འདུག་སྙམ་དུ་བླུན་དཔྱད་གཉིས་པ་ཞིག་ཡིན་ཏེ། འདི་ལྟར་སྤྱིར་སྒྲིབ་་་
གཉིས་གང་ཡང་མིན་པའི་སྙོམ་འཇུག་གི་སྒྲིབ་པ་ནི་གསུང་རབ་ཀྱི་དགོངས་པ་མིན་མོད། །
འོན་ཀྱང་དེ་ཉིད་སྒྲིབ་པ་མཚན་ཉིད་པར་འཇོག་མི་འཇོག་ཐེ་ཚོམ་ཟའོ། །སྦྱོར་ལམ་ནས་ས་
དང་པོར་འཕོ་བ་ལ་གེགས་བྱེད་པའི་ཉེས་པ་ཅིག་ཡོད་མེད་དེ་ཙམ་ལ་སྤང་བྱའི་སྒྲིབ་པར་
འཇོག་ན། ཉན་ཐོས་དགྲ་བཅོམ་སྔོན་སོང་གི་གང་ཟག་དེས་དང་པོ་ཐེག་ཆེན་གྱི་ཚོགས་་་
ལམ་དུ་འཕོ་བ་ལ་གེགས་བྱེད་ཀྱི་སྒྲིབ་པའི་ས་བོན་ཞིག་དང་། ཕྱིས་ཚོགས་ལམ་ནས་སྦྱོར་་
ལམ་དུ་འཕོ་བ་ལ་ཡང་གེགས་བྱེད་ཀྱི་སྒྲིབ་པའི་ས་བོན་རེ་རེ་སྤོང་དགོས་པར་ཐལ། དེ་་་
སྦྱོར་ལམ་ནས་ས་དང་པོར་འཕོ་བ་ལ་དེ་ལ་གེགས་བྱེད་ཀྱི་སྒྲིབ་པའི་ས་བོན་ཞིག་ངེས་པར་
སྤོང་དགོས་པའི་ཕྱིར། དེ་བཞིན་དུ་ཉན་ཐོས་ཀྱི་ཚོགས་ལམ་ནས་སྦྱོར་ལམ་དུ་འཕོ་བ་ལ་་་
ཡང་གེགས་བྱེད་ཀྱི་སྒྲིབ་པའི་ས་བོན་ཞིག་ངེས་པར་སྤོང་དགོས་པར་ཐལ་ལོ། །དེས་ན་ལམ་
འོག་མ་ནས་གོང་མར་འཕོ་བ་ལ་གེགས་བྱེད་རེ་ལོས་ཡོད། དེ་ཙམ་ལ་སྤང་བྱའི་སྒྲིབ་པར་་
མི་འཇོག་སྟེ། དཔེར་ན་ངེད་རང་གྲོགས་མཆེད་རྣམས་ཀྱིས་དེ་རིང་ནམ་མཁའ་ལ་འཕུར་་་
མི་ནུས་པ་དང་། ཕུག་རོན་གྱིས་འཕུར་ནུས་པ་དེ། ངེད་རང་གིས་དེ་ལ་གེགས་བྱེད་ཀྱི་སྒྲིབ་
པར་མ་སྤངས་ཤིང་། ཕུག་རོན་གྱི་སྒྲིབ་པ་དེ་སྤུངས་པའི་རྒྱུ་མཚན་གྱིས་འཕུར་ནུས་པ་མིན་
པ་བཞིན་ནོ། །དེས་ན་བསོད་ནམས་ཀྱི་ཚོགས་དང་ཡེ་ཤེས་ཀྱི་ཚོགས་ཀྱི་ནུས་པས་ལམ་གོང་
མར་འཕོ་བའི་འགལ་རྐྱེན་བསལ་ཞིང་མཐུན་རྐྱེན་ནི་ཚོགས་བསགས་པས་ས་གོང་མ་དེ་་་
དག་ཏུ་འཕོ་བ་ཡིན་པས་སྦྱོར་ལམ་དུ་བསགས་པའི་ཚོགས་གཉིས་ཀྱི་ནུས་པ་ལེགས་པར་་་
རྫོགས་ནས་ས་དང་པོར་འཕོ་བ་ལ་སོགས་པ་ལེགས་པར་ཤེས་དགོས་སོ། །དེ་ལྟར་བྱས་ན་་
ལམ་འོག་མ་འདི་ལ་མཐོང་ལམ་བར་ཆད་མེད་ལམ་དང་། ས་འོག་མའི་སྒོམ་ལམ་བར་ཆད་
མེད་ལམ་སོགས་ཀྱང་གཏན་རྩིར་མི་རུང་ངོ༌། །དེ་ལས་གཞན་དུ་སྤང་བྱ་སྤོང་བའི་ནུས་པ་
མི་འདྲ་བ་ཁོ་ནས་ལམ་གོང་འོག་གི་དབྱེ་བ་སོ་སོར་འཇོག་དགོས་ན། རྗེའི་ལུགས་འཛིན་་་
རྣམས་ཀྱིས་ཉན་ཐོས་དགྲ་བཅོམ་ཐེག་ཆེན་ལམ་དུ་ཞུགས་པ་དེས་བདེན་འཛིན་མ་ལུས་་་
569



པར་སྤངས། སྟོང་ཉིད་ཕྲ་མོ་ནི་མངོན་སུམ་དུ་རྟོགས་ཟིན་པས་ཚོགས་ལམ་ནས་སྦྱོར་ལམ་
དུ་འཕོས་པའི་མཚམས་དང་། སྦྱོར་ལམ་དྲོད་སོགས་བཞིའི་ཁྱད་པར་སོགས་ཀྱང་གཞག་ཏུ་
མེད་པར་འགྱུར་ཏེ། རང་རྒྱུད་པའི་ཆོས་སྐད་ལ་གོམས་པ་ཤས་ཆེ་བས་བློ་ཡུལ་དུ་འཆར་་་
ཅུང་མི་བདེ་བའི་འཇོག་མཚམས་དུ་མ་ཅིག་དགོས་པར་འགྱུར་རོ། །དེས་ན་ཚོགས་ལམ་་་
དང་སྦྱོར་ལམ་དང་མཐོང་ལམ་སོགས་ཚོགས་གཉིས་ཀྱི་ནུས་པ་འདི་ཙམ་གྱིས་ཐོབ་ཅིང་་་
བགྲོད་ནུས། ཞེས་པའི་ཚོགས་གཉིས་ཀྱི་ཚད་རེ་མ་སླེབ་པར་གོང་མར་མི་འཕོ་ཞིང་། ནམ་་
སླེབ་པ་ན་རིམ་གྱིས་འཕོ་ནུས་པ་ཡིན་ནོ། །སྔར་ཇི་སྐད་བསྙད་པ་དེ་དག་ནི་གཙོ་བོར་རྗེ་་
ཉིད་ཀྱི་ལུགས་འཛིན་རྣམས་དང་། ཞར་ལ་ཁྱོད་ལྟ་བུའི་རྒོལ་བ་ལ་ཡང་ཅུང་ཟད་དོན་དུ་
འགྱུར་ན་ཅི་མ་རུང་སྙམ་ནས། ཁོ་བོས་བེར་ཐུལ་གྱི་ནང་ནས་མགྲིན་པ་བཏེག་སྟེ་སྨྲས་པའོ། །
གནས་འདི་དག་ཉིད་ལས་བརྩམས་ཏེ། ཁོ་བོས་ལྷག་པའི་ལྷ་དང་བླ་མ་ཡབ་སྲས་ལ་གསོལ་
བ་བཏབ་ཅིང༌། རྒྱས་པར་སྨྲས་ན་ལོའམ་ཟླ་བ་ཙམ་གྱི་བར་དུ་ཡང་སྤོབས་པ་མི་ཟད་ཅིང་
གཏུགས་པར་མི་འགྱུར་མོད། ཟབ་མོའི་གནས་འདི་རྣམས་ལ་དད་པར་རློམས་པ་རྣམས་་་
ཀྱིས་ཀྱང་ཁོང་དུ་ཆུད་མི་ནུས་ན། ཁོང་ལྟ་བུའི་བློ་སྐྱོན་ཞུགས་པ་དག་གིས་ལྟ་སྨོས་ཀྱང་ཅི་
དགོས་པར་མཐོང་ནས་འདིར་མ་བྲིས་སོ། །ཡང་དེའི་མཇུག་ཏུ་ཁྱོད་ཀྱིས། མངོན་རྟོགས་་་་
རྒྱན་ལས་ས་དགུ་དང་སྒོམ་སྤང་ཤེས་སྒྲིབ་དགུ་སྤང་གཉེན་དུ་སྦྱར་བ་འདི་ཁས་མི་ལེན་ན།
དེ་དྲང་དོན་ཡིན་པས་ཁས་མི་ལེན་པ་ཡིན་ནམ། རྒྱུ་མཚན་གཞན་གྱིས་ཡིན། དང་པོ་ལྟར་
ན་སྐབས་དེ་ཉིད་དྲང་དོན་ཡིན་ནམ། མངོན་རྟོགས་རྒྱན་རིལ་པོ་དྲང་དོན་ཡིན། དང་པོ་་
ལྟར་ན་གསལ་བར་དབང་ཕྱུག་སྤྱོད་པ་ཡིན། ཕྱི་མ་ལྟར་ན་མགོན་པོ་བྱམས་པས་ཤེར་ཕྱིན་
གྱི་སྦས་དོན་འགྲེལ་བའི་བསྟན་བཅོས་འཛམ་གླིང་གི་རྒྱན་འདི་དྲང་དོན་དུ་བྱས་ནས་ཞེས་
པ་ནས། བག་ཟོན་མཛོད་ཅིག་ཅེས་པའི་བར་བྲིས་འདུག་པ་འདི་ལ་ཅུང་ཟད་བཤད་ན།
སྤྱིར་ཁྱོད་ཀྱིས་དྲང་དོན་དང་ངེས་དོན་གྱི་ཁྱད་པར་དང་། བྱེ་བྲག་ཏུ་ཡང་དྲང་དོན་ལ་་་
ཡང་དགོངས་པ་ཅན་ཡིན་མིན་གཉིས་སུ་དབྱེ་དགོས་པ་འདི་རྣམས་ཡེ་མ་རྟོགས་པའི་རྣམ་
འགྱུར་དུ་སྣང་སྟེ། དེ་ལ་ཉན་ཐོས་སྡེ་པ་དག་གིས། བཅོམ་ལྡན་འདས་ཀྱིས་མདོའི་དགོངས་
570



པ་འགྲེལ་ཚུལ་རེ་ཞིག་ཞོག ཐེག་ཆེན་པ་ལ་དབུ་སེམས་གཉིས་ལས། སེམས་ཙམ་པས་ནི། སྒྲ་
ཇི་བཞིན་དུ་ཁས་བླང་དུ་རུང་བའི་མདོ་རྣམས་ངེས་དོན་དང་། དངོས་བསྟན་སྒྲ་ཇི་བཞིན་
དུ་ཁས་བླང་དུ་མི་རུང་བ་རྣམས་དྲང་དོན་དུ་མཛད་པར་དགོངས་འགྲེལ་ལ་བརྟེན་ནས་་
ཤེས་ནུས་སོ། །དབུ་མ་པས་དེ་ཙམ་ལ་དྲང་ངེས་སུ་མི་འཇོག་གི །དྲང་བའི་དོན་ནི་གཤིས་་
ལུགས་དང་གནས་ལུགས་མཐར་ཐུག་མིན་པར་ད་དུང་དེ་ལས་གོང་དུ་དྲང་དགོས་པ་དང་།
གནས་ལུགས་མཐར་ཐུག་པ་དེ་ཉིད་དུ་ངེས་ནས་དེ་ལས་གོང་དུ་དྲང་མི་དགོས་པ་ནི་ངེས་
པའི་དོན་དུ་འཇོག་པས། དྲང་དོན་ནི་ཀུན་རྫོབ་བདེན་པ་དང་ངེས་པའི་དོན་ནི་དོན་དམ་
པའི་བདེན་པ་ལ་འཇོག་དགོས་སོ། །དེ་ལྟར་བྱས་ན་དོན་དམ་བདེན་པ་དངོས་བསྟན་གྱི་་་
གཙོ་བོར་བྱེད་པ་རྣམས་ངེས་དོན་གྱི་མདོ་དང་། ཀུན་རྫོབ་བདེན་པ་བརྗོད་བྱའི་གཙོ་བོར་
བྱེད་པ་རྣམས་དྲང་དོན་གྱི་མདོར་འཇོག་དགོས་ཏེ། འདི་ལ་རང་རྒྱུད་པ་འགའ་ཞིག་གིས།
དོན་དམ་བདེན་པ་བསྟན་པ་ཙམ་གྱིས་མི་ཆོག་པར། དངོས་ཟིན་སྒྲ་ཇི་བཞིན་པའི་ཚུལ་དུ་
བརྗོད་པ་ཅིག་དགོས་པར་འདོད་དེ། ལེགས་ལྡན་འབྱེད་དང་ཞི་བ་འཚོ་ཡབ་སྲས་ལྟ་བུའོ། །
དཔལ་ལྡན་ཟླ་བས་ནི། དོན་དམ་བདེན་པ་བརྗོད་བྱའི་གཙོ་བོར་བྱས་ནས་བསྟན་པ་ཙམ་
གྱིས་ངེས་དོན་གྱི་མདོ་དང་། བསྟན་བཅོས་ལ་སོགས་པར་འཇོག་ནུས་པར་བཞེད་པས།
སྤྱིར་དྲང་ངེས་ཀྱི་ཁྱད་པར་ནི་དེ་ལྟར་ཡིན་ལ། བྱེ་བྲག་ཏུ་དྲང་དོན་གང་ཡིན་ཐམས་ཅད་་
དྲང་དོན་དགོས་པ་ཅན་ཡིན་མི་དགོས་ཏེ། ཀུན་རྫོབ་བདེན་པ་སྒྲ་ཇི་བཞིན་པའི་ཚུལ་དུ་་་
བསྟན་པ་རྣམས་དྲང་དོན་ཡིན་ཀྱང་། དྲང་དོན་དགོངས་པ་ཅན་མིན་པའི་ཕྱིར་རོ། །དེ་་་་
ཡང་དངོས་ཟིན་སྒྲ་ཇི་བཞིན་དུ་ཁས་བླང་དུ་མི་རུང་བར། དགོངས་གཞི་དགོས་པ་དངོས་
ལ་གནོད་བྱེད་གསུམ་གྱི་སྒོ་ནས་འགྲེལ་དགོས་པ་རྣམས་ལ་དྲང་དོན་དགོངས་པ་ཅན་ཞེས་
བྱའོ། །དེས་ན་ཁྱོད་ལ་འདི་ཙམ་གྱི་རྣམ་དབྱེ་ཡང་མ་ཆཊ་བཞིན་དུ་དོག་སར་ནན་གྱིས་་་་
འཚང་བ་རང་ཉིད་ངལ་བར་བྱེད་པའོ། །དེ་ལྟར་བྱས་ན། བསྟན་བཅོས་མངོན་རྟོཊ་རྒྱན་སྤྱི་
ཙམ་འདིས། མདོའི་སྦས་དོན་མངོན་རྟོཊ་ཀྱི་རིམ་པ་གཙོ་བོར་འགྲེལ་གྱི། དངོས་བསྟན་་་་་
སྟོང་ཉིད་ཀྱི་རིམ་པ་གཙོ་བོར་མི་འགྲེལ་བར་ཁས་ལེན་ནུས་ན། བསྟན་བཅོས་འདི་ཡང་་་་
571



དྲང་དོན་དུ་དབུ་མ་པས་ཁས་ལེན་དགོས་པས། ཁྱོད་རང་བག་ཟོན་བྱ་དགོས་པར་སྣང་ངོ༌། །
ཁྱད་པར་ས་དགུ་དང་ཤེས་སྒྲིབ་དགུ་རིམ་པ་ལྟར་སྤང་གཉེན་དུ་སྦྱར་བའི་མངོན་རྟོཊ་་་
རྒྱན་གྱི་རྩ་ཚིག་ཅིག་ཡོད་ན། དེ་འདྲ་ནི་དྲང་དོན་གྱི་ནང་ནས་ཀྱང་དགོངས་པ་ཅན་དུ་་་་
ཐལ་འགྱུར་བས་ཁས་ལེན་པར་བྱེད་པས་གསལ་བར་དབང་ཕྱུག་སྤྱོད་པ་ཡིན་ལུགས་ཇི་་་
ལྟར་ཡིན། ཁྱོད་ལ་སྨྲ་རྒྱུ་ཞིག་ཨེ་ཡོད། གཞན་ཡང་མི་ཁྱོད་ལ་འདི་དྲི་བར་བྱ་སྟེ། ཡུམ་རྒྱས་
འབྲིང་བསྡུས་གསུམ་ནས་ལམ་ཤེས་ཀྱི་སྐབས་སུ་མཐར་ཐུག་ཐེག་པ་གསུམ་དུ་གྲུབ་པར་་་
བསྟན་པ་དེ་ལྟར་ཁྱོད་ཁས་ཨེ་ལེན། ལེན་ན་ཉན་ཐོས་དགྲ་བཅོམ་ཐེག་ཆེན་ལམ་དུ་འཇུག་
ཚུལ་དཔྱད་པ་སོགས། རི་བོང་རྭའི་གཉེར་མ་བགྲང་བ་དང་ཁྱད་ཅི་ཡོད། མི་ལེན་ན་དྲང་
དོན་ཡིན་པའམ་རྒྱུ་མཚན་གཞན་གྱིས་ཡིན། དང་པོ་ལྟར་ན་སྐབས་དེ་ཉིད་དྲང་དོན་ཡིན་
ནམ། རྒྱས་འབྲིང་བསྡུས་གསུམ་རིལ་པོ་དྲང་དོན་ཡིན། དང་པོ་ལྟར་ན། གསལ་བར་དབང་
ཕྱུག་སྤྱོད་པ་ཡིན། ཕྱི་མ་ལྟར་ན་སྟོན་པ་ཤཱཀྱ་ཐུབ་པས་འཛམ་བུ་གླིང་གི་བསྟན་པའི་སྙིང་་
པོར་གསུངས་པའི་ཟབ་མོ་ཤེར་ཕྱིན་གྱི་མདོ་དྲང་དོན་དུ་འདོད་པ་འདི་ལ་ཡང་འཇིགས་་
ཤིང་ཡ་ང་བའི་གནས་སུ་མཐོང་ནས། རྟོག་དཔྱོད་ལྡན་པ་རྣམས་བག་ཟོན་མཛོད་ཅིག་
ཁས་ལེན་སྔ་ཕྱི་ཐམས་ཅད་འཁོར་གསུམ་ཤ་སྟག་མ་སོང་ངམ། གླེན་པ་ཁྱོད་ཀྱི་རྟོག་པ་ལ།
དྲང་དོན་དང་ངེས་དོན་གྱི་མདོ་བསྟན་བཅོས་རྣམས་བཟང་ངན་གྱི་དབྱེ་བ་འབྱེད་པའི་་་
དོན་སྤྱི་ཞིག་ཤར་འདུག་པ། དྲང་དོན་སྟོན་པ་རང་ཉིད་ཀྱིས་གསུངས་པ་མང་བ་ཡོད་པ་་་
བྱམས་མགོན་གྱི་བསྟན་བཅོས་ལ་ལོས་འོང༌། བླུན་པོ་ཁྱོད་ཀྱིས་སྐབས་འདིར་མདོ་སྡེ་རྒྱན་
ལ་སོགས་པ་ཡང་དྲང་དོན་མིན་ཟེར་རམ། གཞན་ཡང་གླེན་པ་ཧམ་པ་ཅན་ཁྱོད་ཀྱི་རིགས་
ལ། ཁོ་བོས་ཅོ་དྲི་བར་བྱའི་བསྒྲིམས་ལ་ལན་ཐོབ་ཅིག མངོན་རྟོགས་རྒྱན་ལས་བྱང་སེམས་
ཀྱི་ས་ལྷག་མ་དགུ་དང་སྒོམ་སྤང་ཤེས་སྒྲིབ་དགུ་སྤང་གཉེན་དུ་སྦྱར་ནས་དངོས་ཟིན་ལ་་་
སྟོན་པའི་གཞུང་ག་ན་འདུག་ཤོད་ཅིག ས་དགུ་ལ་ནི་ཆེན་པོ་ཡི། །ཆེན་པོ་ལ་སོགས་དྲི་མ་ཡི། །
ཞེས་སོགས་སོ་སྙམ་ན། ཡི་གེའི་ཕྱི་མོ་ཡང་མིག་གིས་མ་མཐོང་བར་གཞུང་དོན་འཆད་པ་ལ་
ཧམ་པ་སྟེ། དེའི་འགྲེལ་པར། འདོད་པའི་ཁམས་དང༌། བསམ་གཏན་དང་གཟུགས་མེད་་་་
572



པའི་སྙོམས་པར་འཇུག་པ་དགུ་སྟེ། ས་དགུ་ལ་ཞེས་ཁམས་གསུམ་ས་དགུ་དང་སྦྱར་གྱི། ས་
གཉིས་པ་སོགས་ས་དགུ་དང་ག་ན་སྦྱར་འདུག ཡང་ན། དེ་ནི་རྒྱུན་ཆགས་ཡིན་པའི་ཕྱིར། །
ཆུང་དང་འབྲིང་དང་ཆེན་པོ་རྣམས། །ཞེས་སོཊ་ཀྱིས་སྟོན་ནོ་སྙམ་ན། དེའི་འགྲེལ་པར།
འདོད་པའི་ཁམས་ལ་སོགས་པར་ས་དགུ་དག་ཏུ་རྒྱུན་ཆགས་སུ་འབྱུང་བའི་ཕྱིར་ཞེས་འབྲུ་
བསྣན་པ་འགྲེལ་ཆེན་གཉིས་ན་ཡང་དེ་ཀ་བཞིན་ཡོད་པ་འདི་ལ། ཁྱོད་ཀྱིས་མཛུབ་ཁྲིད་་་་
ལྷག་ཆད་མེད་པ་ཅིག་ཀྱང་གཏོང་མ་མྱོང་ངམ། ལར་ཁྱོད་དང་། ཁྱོད་འདྲ་བའི་དིང་སང་
གི་ཕར་ཕྱིན་པ་རྣམས་ལ། ཁོ་བོས་འདི་ཙམ་ཞིག་དྲིས་ན་ཡང་བསྙོན་དུ་མེད་པའི་ལན་་་་
གདབ་པར་ནུས་པ་སུ་ཡོད། ལེགས་པར་སོམས་ལ་ཉེས་པ་ལ་ཉེས་པར་ཁས་ལོང་ཞིག ད་་་
དུང་སླར་ཡང་འདི་ཀ་ཡིན་ནོ། །མངོན་རྟོགས་རྒྱན་རྩ་བར། ས་གཉིས་པ་ནས་བཅུ་བའི་་་་
བར་དགུ་དང་ཤེས་སྒྲིབ་དགུ་སྤང་གཉེན་དུ་རིམ་ཅན་དུ་སྦྱར་བའི་གཞུང་གསལ་ཁ་ཅན་་
ག་ན་ཡོད། ཁྱོད་རང་གི་ཉེ་སྐོར་ན་ཡོད་པའི་ཕར་ཕྱིན་པ་རྣམས་ལ་གྲོགས་ཆོལ་ལ་ལྟོས་ཤིག་
བླུན་པོ་ཁྱོད་ལྟ་བུས་བསྙོན་ཧམ་གྱིས། རྗེ་བླ་མ་འདི་ཙམ་གྱི་བརྗོད་པ་ངན་པ་སྨྲས་པ་་་་་
རྣམས་ཀྱི་སྦུབ་གང་ཡིན་པ་དེ་ད་བརྡོལ་ཨེ་བྱུང་། འདི་ཀ་ཡིན་ནོ། །ཡང་ཁྱོད་ཀྱིས་ཐེག་པ་
གསུམ་པོ་གང་གི་ཡང་མ་ཐོང་ལམ་མ་ཐོབ་བར་དུ་བདེན་བཞི་མི་རྟག་སོགས་བཅུ་དྲུག་་་་
མངོན་སུམ་དུ་རྟོགས་ཟིན་རྒྱུན་ལྡན་དུ་གོམས་པར་བྱས་པས། ཁམས་གསུམ་གྱི་ཉོན་མོངས་
མངོན་གྱུར་སྤངས་པའི་གང་ཟག་ཡོད་པར་འདོད་པ་ནི། སངས་རྒྱས་པའི་གྲུབ་མཐའ་སྨྲ་་
པ་བཞི་པོ་གང་གི་ཡང་ལུགས་མིན་ལ། ཞེས་སོགས་རྗེ་ལ་བཀའ་བཀྱོན་དང་བཅས་པ་བྲིས་
འདུག་པ། སྔར་གཞན་ལུགས་བརྗོད་པ་མི་མཁས་པར་བསྟན་པའི་སྐབས་སུ། ཁྱོད་ལ་རྣ་བ་
ཡོད་པར་གྱིས་བྱས་པ་འདི་ཉིད་ཡིན་པས། ཁྱོད་རང་ཉོན་ཅིག མི་རྟག་སོགས་བཅུ་དྲུག་ལ་
མངོན་པ་ནས་བཤད་པ་ལྟར་གྱི་རགས་པ་དང་། ཐལ་འགྱུར་པ་རང་ཉིད་ཀྱི་བཞེད་པའི་ཕྲ་
བའི་གཉིས་སུ་འབྱེད་དགོས་པ་ལས། སྡུག་བདེན་གྱི་མ་རིག་པ་དང་སྡུག་བསྔལ་གཉིས་ལ་
ཕྲ་རགས་དེ་ཙམ་དུ་འབྱེད་པར་མངོན་ལ། ལྷག་མ་སྟོང་བདག་མེད་གཉིས་དང་། ཀུན་་་་་
འབྱུང་གི་བཞི་འགོག་ལམ་གྱི་བརྒྱད་དང་བཅས་པ་ལ་གཉིས་སུ་འབྱེད་པ་ནི། བདག་མེད་
573



ལ་ཕྲ་རགས་ཀྱི་ཁྱད་པར་བྱུང་བ་དང་ཉོན་མོངས་ལ་ཕྲ་རགས་བྱུང་བའི་གནད་ཀྱིས་ཡིན་
ནོ། །དེ་ལྟར་བྱས་ན་མངོན་པ་ནས་བཤད་པ་ལྟར་གྱི་རགས་པའི་མི་རྟག་སོགས་བཅུ་དྲུག་་་
མངོན་སུམ་དུ་རྟོགས་པ་ནི་བྱང་སེམས་སོ་སྐྱེ་དང་ཉན་རང་སོ་སྐྱེ་གཉིས་ཀ་ལ་ཡོད་དེ། དེ་
ཐམས་ཅད་གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པའི་བདག་མེད་ཙམ་ཞིག་་་་་
མངོན་སུམ་དུ་རྟོགས་པ་ཡོད་པའི་ཕྱིར། དེར་ཐལ། ཕྲ་བའི་མི་རྟག་པ་མངོན་སུམ་དུ་རྟོགས་
པ་ཡོད་པའི་ཕྱིར། དེ་ཡང་མ་གྲུབ་ན། དེར་ཐལ། བྱང་སེམས་དང་ཉན་རང་སོ་སྐྱེས་གཉིས་
ཕྲ་བའི་མི་རྟག་པ་གོམས་པས་གསལ་སྣང་འབྱུང་ངེས་པ་གང་ཞིག དེ་ཙམ་གྱིས་མཐོང་་་
ལམ་དུ་མི་འཇོག་པའི་ཕྱིར། དེའི་རྒྱུ་མཚན་བདེན་པ་བཞིའི་གནས་ལུགས་ཕྲ་མོ་མངོན་་་་
སུམ་དུ་ཐོག་མར་རྟོགས་པ་ལ་བདེན་པ་མངོན་པར་རྟོགས་པ་གསར་དུ་ཐོབ་པར་འཇོག་་་
པ་གང་ཞིག སྡུག་བདེན་རང་རྐྱ་ཐུབ་པའི་རྫས་ཡོད་ཀྱིས་སྟོང་པའི་བདག་མེད་ཙམ་སྡུག་་
བདེན་གྱི་གནས་ལུགས་མིན་པའི་ཕྱིར་རོ། །མདོར་ན། བདེན་བཞིའི་གནས་ལུགས་ཕྲ་མོ་་་
མངོན་སུམ་དུ་མ་རྟོགས་ན། བདེན་པ་མངོན་རྟོགས་གསར་དུ་རྟོགས་མ་ཐག་པ་དེ་ཡིན་པ་
བུད། དེས་ན་སོ་སོ་སྐྱེ་བོས་བདག་མེད་མངོན་སུམ་དུ་རྟོགས་པ་སུ་ཞིག་གིས་ཁས་བླངས། །
དེ་བཞིན་དུ་མངོན་པ་ནས་བཤད་པ་ལྟར་གྱི་འགོག་པ་དེ་ཡིན་ན། འགོག་བདེན་ཡིན་པ་་་
བུད། ཁམས་གསུམ་གྱི་ཉོན་མོངས་མངོན་གྱུར་སྤངས་ཞེས་པའི་ཉོན་མོངས་ནི། མངོན་པ་་
ནས་བཤད་པ་ལྟར་ཡིན་གྱི། བདེན་འཛིན་ལ་ཉོན་སྒྲིབ་ཏུ་བྱས་པ་ནི་མངོན་འགྱུར་ཙམ་་་
ཡང་ལམ་དེས་སྤོང་ནུས་པ་མིན་ནོ། །དེས་ན་འཇུག་འགྲེལ་དུ། འདི་ལ་ཕྱི་རོལ་བ་རྣམས་ཀྱི་
བཞིན་དུ་ཁམས་གསུམ་ན་སྤྱོད་པའི་ཕྲ་རྒྱས་ཐམས་ཅད་མ་སྤངས་པར་ཐལ། ཞེས་གསུངས་
པའི་ཕྱི་རོལ་པའི་ལམ་དང་མཚུངས་ཚུལ་ནི། ཕྱི་རོལ་པའི་རྒྱུད་ཀྱི་ཞི་རགས་ཀྱི་རྣམ་པ་ཅན་
གྱི་བསམ་གཏན་དང་། གཟུགས་མེད་རྣམས་ཀྱིས་ཀྱང་ཅི་ཡང་མེད་པའི་སྐྱེ་མཆེད་མན་་་་
ཆད་ཀྱི་ཉོན་མོངས་མངོན་གྱུར་པ་མངོན་པ་ནས་བཤད་པ་དེ་ཙམ་ཞིག་ནི་སྤོང་ནུས་ཀྱི། །
ཉོན་མོངས་ཕྲ་རགས་གང་གི་ཡང་ས་བོན་སྤོང་མི་ནུས་པ་བཞིན་དུ། རགས་པའི་མི་རྟག་
སོགས་བཅུ་དྲུག་རྟོགས་པའི་ལམ་འདིས་ཀྱང་། སྟོང་ཉིད་ཕྲ་མོ་མ་རྟོགས་ན་ཁམས་གསུམ་
།
574



གྱི་ཉོན་མོངས་མངོན་གྱུར་མངོན་པ་ནས་བཤད་པ་དེ་ཙམ་ཞིག་སྤོང་ནུས་ཀྱི། ཉོན་མོངས་
གང་གིས་ཀྱང་ས་བོན་སྤོང་མི་ནུས་པས་དེ་ལ་སྤྱིར་རྗེ་བླ་མས་ཐལ་འགྱུར་བའི་སྐབས་སུ་་་
མངོན་པ་ནས་བཤད་པ་ལྟར་གྱི་རགས་པ་དང་ལུགས་འདིས་འདོད་པའི་ཕྲ་བ་རེར་འབྱེད་
པ་དང་། ལམ་དེ་གཉིས་མཚུངས་པར་ཡང་ཡང་བཤད་པ་ཡིན་ཏེ། ཁྱོད་ལྟ་བུས་གནད་འདི་
རྣམས་ད་དུང་གོ་ནུས་པར་མི་སྣང་ངོ༌། །དེས་ན་སོ་སོ་སྐྱེ་བོས་བདེན་མེད་མངོན་སུམ་དུ་་་
རྟོགས་པ་དང་། འགོག་བདེན་ཐོབ་པར་རྗེ་ཙོང་ཁ་པ་ཆེན་པོས་ཞལ་གྱིས་བཞེས་སོ་ཞེས།
དེང་ནས་བཟུང་སྟེ་བྱང་ཆུབ་སྙིང་པོའི་བར་དུ་མ་སྨྲ་ཞིག སྲིད་འདི་ཉོན་མོངས་ཅན་ཡིན་
ཡང་། །ཀུན་རྨོངས་བཞིན་དུ་ཅི་སྟེ་མེད། །ཅེས་སྤྱོད་འཇུག་མཁན་པོས་གཞུང་བརྩམས་པ་ལ།
ཁྱོད་ཀྱིས། སྲིད་འདི་ཉོན་མོངས་ཅན་ཡིན་ཡང་ཞེས་ཕྱིན་ཅི་ལོག་ཏུ་བསྒྱུར་ནས་ལུང་་་་་
འདྲེན་པ་ལ་ཞུགས་འདུག་པ། ཞི་བ་ལྷ་དང་ཆགས་སྡང་ཡོད་པ་མིན་མཆི། ཉོན་མོངས་ཅན་
མིན་པའི་སྲེད་པ་ཡོད་པར་བཤད་པ་ནི། མངོན་པ་ནས་བཤད་པ་ལྟར་གྱི་ཉོན་མོངས་ཅན་
མིན་པ་ལ་ཟེར་བ་ཡིན་ཏེ། ཕ་རོལ་པོས། མ་རིག་པ་ལ་མངོན་པ་ནས་བཤད་པ་ལྟར་གྱི་ཉོན་
མོངས་ཅན་ཡིན་མིན་གཉིས་སུ་མིང་འདོག་བྱེད་པ་ལྟར། སྲེད་པ་ལ་ཡང་དབྱེ་དགོས་ཞེས་
པའི་དོན་ཡིན་གྱི། སྤྱིར་ཉོན་མོངས་ཅན་མིན་པའི་སྲེད་པ་ཡོད་པར། རྗེ་བླ་མའི་མནལ་ལམ་
དུ་ཡང་ག་ལ་བཞེད། ཁྱོད་རང་གིས་ཞིབ་ཏུ་མ་བལྟས་སམ། ཡང་ན་སྐད་ཆ་མ་དག་པ་ཞིག་
ལ་བརྟེན་པ་གང་རུང་གི་སྐྱོན་བྱུང་སྣང་ངོ༌། །དེ་ལ་སྤྱིར་རྗེ་བླ་མས་ཐལ་འགྱུར་བའི་སྐབས་
སུ། ཉོན་མོངས་པ་རྣམས་ལ་མངོན་པ་ནས་བཤད་པ་ལྟར་གྱི་རགས་པ་རེ་དང་། ལུགས་་་
འདིས་ཕྲ་བ་རེར་འབྱེད་པ་ནི་བདེན་འཛིན་ཉོན་སྒྲིབ་ཏུ་བཞེད་པའི་གནད་ཀྱིས་ཡིན་ཅིང་།
དེ་སྤྱོད་འཇུག་གི་ཡང་དགོངས་པར་གནས་སོ། །ཞེས་ལུང་དེ་དག་དྲངས་པ་ཡིན་ནོ། །
ཡང་ཁྱོད་ཀྱིས་ཀུན་གཞི་རང་རིག་མི་འདོད་ཅིང་། ཕྱི་དོན་ཁས་ལེན་ཚུལ་ལ་་་་
དཔྱད་པར་བྱ་སྟེ། དབུ་མ་པ་གཞན་གྱིས་ཡོད་ན་རང་གི་མཚན་ཉིད་ཀྱིས་ཡོད་རང་གི་་་་
མཚན་ཉིད་ཀྱིས་མེད་ན་མེད་པར་འདོད། ཅེས་པ་ནི། འཕགས་ཡུལ་གྱི་མཁས་གྲུབ་ཆེན་པོ་
རྣམས་ལ། འདི་ཙམ་གྱི་སྐུར་པ་བཏབ་དགོས་པ་ཞིག་འགྲུབ་སྟེ། ཞེས་པ་ནས། གསུམ་པ་་་
575



ལྟར་ན། དཔལ་ལྡན་ཟླ་བས་གཟུགས་ནས་རྣམ་མཁྱེན་གྱི་བར་ལ་འཇོག་ཅེས་གསུངས་པ་་
དང་འགལ་ལོ། །ཞེས་པའི་བར་མང་དུ་བྲིས་པ་རྣམས་ལ། སྔར་བཤད་པ་རྣམས་ཀྱིས་ལན་
བཏབ་ཟིན་མོད། ད་དུང་ཁྱོད་ཡིད་མི་ཚིམ་ན། དབུ་མ་རང་རྒྱུད་པས་རང་གི་མཚན་ཉིད་
ཀྱིས་གྲུབ་པ་ཐ་སྙད་དུ་གྲུབ་པར་ཁས་ལེན་པའི་ཁུངས་ཚིག་ཟིན་གསལ་ཁ་ཅན། འཇུག་་་་
པར། གལ་ཏེ་རང་གི་མཚན་ཉིད་བརྟེན་གྱུར་ན། །ཞེས་སོགས་ཤློ་ཀ་གསུམ་གྱི་འགྲེལ་པ་་་
དང་བཅས་པ་རྣམས་དང་། སློབ་དཔོན་ལེགས་ལྡན་འབྱེད་ཀྱིས་ཤེས་རབ་སྒྲོན་མེར།
འདིར་གལ་ཏེ་གཟུགས་ཞེས་བྱ་བ་ཡིད་ལ་བརྗོད་པ་དང༌། ཚིག་ཏུ་བརྗོད་པའི་ཀུན་་་་
བརྟགས་པའི་ངོ་བོ་ཉིད་གང་ཡིན་པ་དེ། ཞེས་སོགས་ཀྱིས་ཀུན་བརྟགས་འདོགས་བྱེད་ཀྱི་་
མིང་དང་རྟོག་པ་རང་གི་མཚན་ཉིད་ཀྱིས་མ་གྲུབ་ན་གཞན་དབང་ལ་སྐུར་འདེབས་སུ་་་་
བཤད་པ་སོགས་སུ། དྲང་ངེས་རྣམ་འབྱེད་དུ་རྒྱས་པར་བཤད་པ་རྣམས་ཞིབ་ཏུ་ལྟོས་ལ།
མནོ་བསམ་ལེགས་པར་ཐོང་ཞིག འཕགས་ཡུལ་གྱི་མཁས་གྲུབ་རྣམས་ལ། དངོས་པོ་རང་གི་
མཚན་ཉིད་ཀྱིས་གྲུབ་པར་ཞལ་གྱིས་བཞེས་སོ་ཞེས་སྨྲས་པས་སྐུར་འདེབས་སུ་འགྲོ་བ་ནི་་
ཤིན་ཏུ་ཡ་མཚན་ཏེ། དངོས་སྨྲ་བའི་མཁས་གྲུབ་ཆེན་པོ་དབྱིག་གཉེན་དང་། ཕྱོགས་གླང་་
ཡབ་སྲས་དང་བློ་གྲོས་བརྟན་པ་ཤནྟི་པ་སོགས་འདི་ཙམ་གྱིས་ཀྱང་། གཞན་དབང་རང་གི་
མཚན་ཉིད་ཀྱིས་གྲུབ་པར་དམ་བཅས་ནས། སྒྲུབ་བྱེད་ཀྱི་གཞུང་མང་དུ་བརྩམས་པ་འདི་
ཐམས་ཅད་ལ་དྲང་པོར་སྨྲས་ན་སྐུར་འདེབས་སུ་འགྲོ་བས། དངོས་སྨྲ་བས་དངོས་པོ་་་་
བདེན་གྲུབ་ཏུ་མ་སྨྲས་སོ། །ཞེས་སྐུར་འདེབས་པས་ཀྱང་ཆེས་སྐུར་འདེབས་ཀྱི་ལས་ལ་ཁྱོད་
བརྩོན་པར་གྱིས་ཤིག ཁྱོད་ལྟར་ན་འཇུག་པར། འདི་ནི་གསན་རྒྱ་ཆེ་ཡང་གཞན་གྱི་ཐུགས་
སུ་ཆུད་མི་འགྱུར། ཞེས་པའི་འགྲེལ་པར་དཔལ་ལྡན་ཟླ་བས། དབྱིག་གཉེན་དང་ཕྱོགས་་་་
གླང་དང་གནས་བརྟན་ཆོས་སྐྱོང་ལ་སོགས་པས། དངོས་པོའི་གནས་ལུགས་ཕྲ་མོ་མ་རྟོགས་
པར་ཐག་རྦད་ཀྱིས་བཅད་པ་འདི་ཡང་། ཟླ་བ་གྲགས་པས་དེ་རྣམས་ལ་སྐུར་བ་བཏབ་པ་་
ཡིན་ནོ། །ཞེས་སྐད་ཀྱི་ང་རོ་གསང་མཐོན་པོས་སྒྲོགས་ཤིག་དང་། དཔལ་ལྡན་ཟླ་བ་གྲགས་
པ་མི་འདོད་པའི་ཁྱེད་རང་ཚང་གི་གཞུང་བཙུགས་པར་འགྱུར་རོ། །རང་རྒྱུད་པའི་གཞུང་
576



འགྲེལ་རྣམས་སུ། ཀུན་རྫོབ་ཇི་ལྟར་སྣང་བ་བཞིན་ཡིན་གྱི། བཏགས་དོན་བཙལ་ནས་མི་་་
འཇོག་པར་གསུངས་པའི་དོན་རྒྱས་པར་གོང་དུ་བཀྲལ་ཟིན་ལ་བྱང་ཆུབ་སེམས་འགྲེལ་་་་
ལས། ཀུན་གཞི་ཡོད་པ་གསུངས་པའི་དོན། ཚོཊ་དྲུག་ལས་ངོ་བོ་ཐ་དད་པའི་རྣམ་ཤེས་་་་་
བརྒྱད་པོ་མིན་གྱི་ཡིད་ཀྱི་རྣམ་པར་ཤེས་པ་ཉིད་ལ་ཀུན་གཞིའི་རྣམ་ཤེས། ཞེས་གསུངས་་་་
པར། རྗེ་ཉིད་ཀྱིས་དེ་ལྟ་བུའི་བཤད་པ་མང་པོ་ཞིག་དྲངས་ནས་གསུངས་པས། ཁྱོད་མཐོང་
རྒྱ་ཆེ་ན་ད་དུང་ལྟོས་ཤིག ཡང་རང་གི་མཚན་ཉིད་ཀྱིས་གྲུབ་པའི་དོན་རིགས་པས་དཔྱད་
བཟོད་ལ་བྱེད་དམ། རང་སྤྱིའི་ཡ་གྱལ་དུ་གྱུར་པའི་རང་མཚན་ལ་བྱེད་དམ། ཐུན་མོང་མིན་
པའི་འཇོག་བྱེད་ལ་བྱེད། ཐལ་རང་གི་དགག་བྱ་གཉིས་ཀྱི་ཁྱད་པར་བཤད་པའི་སྐབས་སུ་
གསལ་བར་བཤད་ཟིན་མོད། ཁྱོད་ཐེ་ཚོམ་ཟ་ན་སླར་ཡང་བཤད་པར་བྱ་སྟེ། རང་རྒྱུད་པ་
ཁོ་རང་གིས་འདོད་པའི་རིགས་པས་དཔྱད་བཟོད་ནི་ལུགས་དེ་ཡང་གཏན་མི་འདོད་དེ།
དེ་ཡིན་ན་བདེན་གྲུབ་ཏུ་འགྱུར་བར་འདོད་དེ། འོན་ཀྱང་ཐལ་འགྱུར་པ་ཉིད་ཀྱིས་འདོད་
པའི་རིགས་པས་དཔྱད་བཟོད་ཀྱི་ཚད་དེ་ཙམ་ཞིག་ཏུ་གྲུབ་ན། སྐབས་འདིའི་རང་གི་་ས་
མཚན་ཉིད་ཀྱིས་གྲུབ་པར་འདོད་དེ། དཔེར་ན་ཁྱོད་གོ་བོའི་ཕུང་པོ་ལྔ་བོ་ཚོགས་ཙམ་གྱི་
སྟེང་དུ། གོ་བོ་ཞེས་མིང་དང་རྟོག་པས་ཕར་བཞག་ཙམ་མིན་པར་མིང་གང་ལ་བཏགས་་་་
པའི་དོན་གྱི་གོ་བོ་རང་ངོས་པ་ཞིག་གྲུབ་རྒྱུ་ཡོད་པར་བཞེད་པའོ། །རང་སྤྱིའི་ཡ་གྱལ་གྱི་་་
རང་མཚན་ཚད་མ་པ་ལ་གྲགས་པའི་རང་མཚན་མིན་ནོ། །ཞེས་དྲང་ངེས་རྣམ་འབྱེད་དུ་་་
དཔྱད་ཟིན་ནོ། །ཡང་དེའི་མཇུག་ཏུ་ཁྱོད་ཀྱིས། རང་རྒྱུད་པའི་རྟགས་དང་དམ་བཅའ་མེད་
པའི་ཚུལ་ཡང་དཔྱད་པར་བྱ་སྟེ། རང་རྒྱུད་པའི་དགོངས་པ་ནི། རང་གི་མཚན་ཉིད་ཀྱིས་་་
གྲུབ་པའི་དེ་ཁས་མི་ལེན་ན་རང་རྒྱུད་མི་དགོས་སོ། །ཞེས་སོགས་འདོད་པ་ནི། དངོས་སྨྲ་བ་
དང་། དབུ་མ་ཐལ་རང་གང་གི་ཡང་ལུགས་མིན་ཏེ། དངོས་སྨྲ་བ་རྣམས་ཀྱིས་སྤྱི་དངོས་་་་
མེད་དུ་སྒྲུབ་པ་ལ། རང་རྒྱུད་པས་གཏན་ཚིགས་མང་དུ་བཀོད་པས། གཏན་ཚིགས་འདི་་་
དག་གི་ཆོས་ཅན་སྤྱི་དང་། ཆོས་དངོས་མེད་དང་དེ་གཉིས་ཀྱི་ཚོགས་དོན་རྣམས་བསྒྲུབ་བྱ་
གང་ཞིག རང་བཞིན་གྱིས་གྲུབ་པར་བསྒྲུབ་ཅེས་སྨྲ་རྒྱུ་མེད་དོ། །ཞེས་བྲིས་པ་ནི། འདི་་་་་
577
577



འདྲའི་རིགས་གཞན་ལ་ཁྱོད་ཀྱིས་མི་གོ་བ་ནི་ཅུང་ཟད་བདེན་ཏེ། རྗེའི་དགོངས་པ་ཇི་ལྟར་
ཡིན་བཤད་པར་བྱའོ།།དེ་ལ་སྤྱིར་རང་རྒྱུད་ཀྱི་གཏན་ཚིགས་དང་དམ་བཅའ། ཞེས་པ་ནི།
སྔ་རྒོལ་རང་ལུགས་ཀྱི་རྟགས་དང་དམ་བཅའ་ཞེས་པ་ཙམ་མིན་གྱི། རྟགས་ཆོས་དོན་་་་་་
གསུམ་གྱི་གཞི་ལྡོག་དེ་རྣམས་མིང་གི་ཐ་སྙད་ཀྱིས་ཕར་བཞག་པ་ཙམ་གྱིས་མ་ཚིམ་པར་་་་་
ཡུལ་རང་གི་སྡོད་ལུགས་ཀྱི་ངོས་ནས་གྲུབ་པའི་དབང་དུ་བྱས་པའི་རྟགས་དང་དམ་བཅའ་
རྣམས་ལ། རང་རྒྱུད་ཀྱི་རྟགས་དང་དམ་བཅའ་ཞེས་བྱའོ། །དེས་ན་རྣམ་འགྲེལ་དུ་སྤྱི་དངོས་
མེད་དུ་བསྒྲུབ་པའི་ཚེ་ན་ཡང་། བསྒྲུབ་བྱའི་ཚིག་ཟིན་ནི་རང་མཚན་གྱིས་གྲུབ་སྟེ། ཞེས་མ་
སྦྱར་ཡང་། སྔ་རྒོལ་མདོ་སྡེ་པ་ལྟ་བུས་ཆོས་ཅན་བུམ་པའི་དོན་སྤྱི་དང་ཆོས་དངོས་མེད་་་་་
དང་རྟགས་དོན་བྱེད་ནུས་སྟོང་ལྟ་བུ་རྣམས་མིང་གི་ཐ་སྙད་ཀྱིས་ཕར་བཞག་ཙམ་གཏན་་་
མིན་པར། ཡུལ་རང་ངོས་ནས་གྲུབ་པ་ཅིག་གི་དབང་དུ་བྱས་ནས། བུམ་པའི་དོན་སྤྱི་ཆོས་
ཅན། དངོས་པོར་མེད་དེ། དོན་བྱེད་ནུས་སྟོང་ཡིན་པའི་ཕྱིར། ཞེས་བསྒྲུབ་པ་ཡིན་གྱི།
རྟགས་ཆོས་དོན་གསུམ་གྱི་གཞི་ལྡོག་ཕར་བཞག་ཙམ་གྱིས་གྲུབ་པར་གཏན་འཇོག་མི་ཤེས་
པས། རྗེས་དཔག་ཐམས་ཅད་ཀྱང་མཐར་རང་མཚན་ལ་ཐུག་པར་བསྒྲུབ་པ་དང་། གཞན་
དོན་ལེའུར། རྟོག་དང་ལུང་དག་བྱེད་པ་པོའི། །འདོད་པ་ཙམ་དང་རྗེས་འབྲེལ་དང༌། །
དངོས་ལས་གཞན་དུ་སྲིད་པའི་ཕྱིར། །བཏགས་པ་དག་ནི་འཁྲུལ་བ་ཡིན། །ཞེས་སོགས་ཀྱང་།
ཚུལ་གསུམ་ཡུལ་རང་ངོས་ནས་གྲུབ་པ་ཅིག་མ་བྱུང་ན། རྟགས་དང་སྒྲུབ་ངག་ཏུ་མི་འཇོག་
པའི་ལུགས་ཡིན་ནོ། །འོན་ཀྱང་མདོ་སྡེ་པ་རང་ཉིད་ཀྱི། སྤྱི་མཚན་རང་གི་མཚན་ཉིད་ཀྱིས་
གྲུབ་ཅིང་རྟོག་བཏགས་མིན་པར་སྨྲ་བ་མིན་གྱི། བློ་རྩེ་གཏད་ལུགས་ལ། ཐལ་འགྱུར་པས་་
འདོད་པ་ལྟར་གྱི་རང་མཚན་གྱིས་གྲུབ་པའི་དོན་དེ་ལེགས་པར་ཚང་བ་ཅིག་མ་བྱུང་ན། །
རྟགས་དང་དམ་བཅའ་གང་ཡང་འཇོག་མི་ཤེས་པས། རང་རྒྱུད་ཁས་ལེན་པ་ནི་རང་་་་་
མཚན་གྱིས་གྲུབ་པ་ཁས་ལེན་པ་ལ་ཐུག་གོ། །ཞེས་ཡང་ཡང་གསུངས་ཏེ། མདོར་བསྡུ་ན།
ཡུལ་རང་གི་སྡོད་ལུགས་ལ་གྲུབ་པའི་རྟགས་ཆོས་དོན་གསུམ་སྦྱར་བའི་གཏན་ཚིགས་ཤིག་
བྱུང་ན། དེ་ལ་རང་རྒྱུད་ཀྱི་རྟགས་ཞེས་བྱའོ། །དེ་ལྟ་ན་ཡང་དབུ་མ་པ་ཡིན་ན་རང་རྒྱུད་་་་
578



ཁས་ལེན་མི་རིགས། ཞེས་གསུངས་པ་ནི། དབུ་མ་པ་རང་རྒྱུད་ཁས་ལེན་པ་མང་དུ་བྱུང་་་་
ཡང་། དེ་ཁས་ལེན་མི་རིགས་ཏེ། ཕྱོགས་གཞན་ཞེས་པ། རང་མཚན་གྱིས་གྲུབ་པའི་བསྒྲུབ་
བྱ་ཁས་ལེན་མི་རིགས་པའི་ཕྱིར་རོ། །ཀླུ་སྒྲུབ་ཀྱི་དགོངས་པ་ལ་རང་བཞིན་གྱིས་གྲུབ་པ་་་
རྡུལ་ཙམ་ཡང་མི་བཞེད་པའི་ཕྱིར་རོ། །ཞེས་པ་ནི། ཟླ་བའི་བཞེད་པ་རྗེ་བླ་མས་བཀྲལ་པའི་
དགོངས་པ་ཡིན་ལ། ཕྱོགས་གཞན་ཁས་བླངས་པ་མེད་པའི་འབྲུ་བསྣོན་ཁྱོད་ཀྱིས་བྱས་པ་་
འདི་ནི་ཤིན་ཏུ་ཡ་མཚན་ཏེ། བདག་སྐྱེ་མེད་པ་རང་ལུགས་ལ་ཁས་མ་བླངས་ན། ཤེས་བྱ་་་
ཆོས་ཅན། གོ་བོ་སྨྱོན་པས། བདག་སྐྱེ་ཡོད་མེད་ཀྱི་དྲི་བ་ལ་ལན་མི་ཐེབས་པར་མི་སྨྲ་བའི་་
བརྟུལ་ཞུགས་ལ་གནས་པར་ཐལ། བདག་སྐྱེ་ཡོད་མེད་དཔྱོད་པ་ལ་ཞུགས། བདག་སྐྱེ་ཡོད་
པར་ཡང་ཁས་མ་བླངས་མེད་པར་ཡང་ཁས་མ་བླངས་པའི་ཕྱིར་རོ། །སྐབས་འདིར་ཁྱོད་་་་
ཀྱིས་རྗེ་བླ་མ་ལ་དགག་པ་མ་བརྗོད་པར་ཐལ། སྐབས་འདིར་ཁྱོད་ཀྱིས་ཅི་ཡང་ཁས་མ་་་་
བླངས་པའི་ཕྱིར་རོ། །ཕྱོགས་གཞན་ཁས་མ་བླངས་ཞེས་པའི་འབྲུ་བསྣོན་ལ། རང་གི་ཕྱོགས་
ཁས་མ་བླངས། ཞེས་པ་འདི་ངོ་ཚ་མ་བོར་བར། རྟགས་ཡང་དག་གི་ཚུལ་གསུམ་དུ་ཚད་་་་
མས་གྲུབ་ཅེས་སྨྲས་པ་ལ། ངོ་ཚ་བོར་པ་ཡིན་ནོ་ཞེས་སྒྲོག་པ་ཁྱོད་ནི། ཁས་ལེན་མེད་པའི་་
ཁས་ལེན་དང་། །དམ་བཅའ་མེད་པའི་དམ་བཅའ་དང་། །ངོ་ཚ་མེད་པའི་ངོ་ཚའི་གཏམ། །
གོ་བ་མེད་པའི་གོ་བོས་སྨྲས། །ཞེས་བྱ་བར་འགྱུར་རོ། །ཕྱོགས་གཞན་ཁས་མ་བླངས་ཞེས་་་
པའི་འབྲུ་བསྣོན། ཁྱོད་ཀྱི་བླ་མ་ཀུན་རིག་གིས་སྨྲས་པ་ལ། ཁྱོད་ཀྱིས་དགག་པ་བརྗོད་པ་ནི།
ལས་སུ་བྱ་བ་དམ་པ་སྟེ། དྲང་སྲོང་རྒྱས་པ་དང་ནེ་ཙོ་དཔོན་སློབ་གཉིས་ལམ་སོ་སོར་སོང་
བ་བཞིན་ནོ། །ཁོ་བོ་ཅག་གི་ཕྱོགས་ལ་ནི། སྟོན་པ་དང་སློབ་མ་ལམ་སོ་སོར་སོང་བ་མེད་དེ།
རྗེ་བླ་མ་གང་དུ་གཤེགས་པའི་ལམ་དེར། བདག་ཅག་རྣམས་ཀྱང་འདེང་བས་སོ། །དཔེར་ན་
ཤཱཀྱའི་གཙོ་བོ་དང་ཤཱ་རིའི་བུ་བཞིན་ནོ། །གཞན་ཡང་ཁྱོད་ཀྱི་ལུགས་ཀྱི་གཞན་གྲགས་ཀྱི་་་
གཏན་ཚིགས་ནི། དཔེར་ན་སངས་རྒྱས་པས་གྲངས་ཅན་པའི་ངོར། འཇིམ་གོང་གི་སྟེང་གི་
བུམ་པ་ཆོས་ཅན། སླར་ཡང་སྐྱེས་དོན་མེད་དེ། རང་གི་བདག་ཉིད་དུ་ཡོད་པའི་ཕྱིར། །
དཔེར་ན་མདུན་དུ་ཡོད་པའི་མངོན་གསལ་གྱི་བུམ་པ་བཞིན། ཞེས་པ་འདི་ལྟ་བུ་ཡིན་ཏེ། །
579



ཆོས་ཅན་དང་རྟགས་ཁྱབ་ཐམས་ཅད། ཕྱིར་རྒོལ་ཁོ་ནས་ཁས་བླངས་པ་ཡིན་གྱི། སྔ་རྒོལ་་
རང་གིས་ཁས་བླངས་པ་གཅིག་ཀྱང་མེད་པ་ཞིག་དགོས་ཏེ། ཚུལ་གསུམ་རྒོལ་བ་གཉིས་་་་
ཀས་གྲུབ་དགོས་ན་ངོ་ཚ་གཏོང་བའི་གཏམ་མོ། །ཞེས་བྲིས་པ་འདི་ངོ་མཚར་ཆེ་སྟེ། སྔ་རྒོལ་
སངས་རྒྱས་པའི་སོ་སོ་སྐྱེ་བོ་ཞིག་གིས། ཕྱིར་རྒོལ་དངོས་སྨྲ་བའི་རིགས་ཅན་སྐབས་བབ་་་
ཅིག་ལ། གཟུགས་ཕུང་ཆོས་ཅན། བདེན་པར་མེད་དེ། རྟེན་འབྲེལ་ཡིན་པའི་ཕྱིར། དཔེར་་
ན་གཟུགས་བརྙན་བཞིན། ཞེས་གཞན་གྲགས་བཀོད་པ་ན། སྔ་རྒོལ་རང་གི་ཚུལ་གསུམ་་་
ཚད་མས་གྲུབ་བཞིན་དུ་ཁས་ལེན་མི་ནུས་པ་ཡིན་ནམ། ཚད་མས་མ་གྲུབ་ནས་ཁས་མ་་་་
བླངས་པ་གང་ཡིན། དང་པོ་ལྟར་ན་དེའི་ཚེ་སྔ་རྒོལ་གྱིས་ཚུལ་གསུམ་ཁས་བླངས་ཀྱང་ཉེས་
པ་མེད་པར་ཐལ། ཚུལ་གསུམ་ཚད་མས་གྲུབ་འདུག་པ་གང་ཞིག ཚད་མས་གྲུབ་པའི་དོན་
དམ་བཅའ་བ་མཁས་པའི་ལུགས་ཡིན་པའི་ཕྱིར། ཕྱི་མ་ལྟར་ན་ཕྱི་རྒོལ་གྱིས་ཚད་མས་ཚུལ་
གསུམ་གྲུབ་བམ་མ་གྲུབ། གྲུབ་བོ་སྙམ་ན། འོ་ན་དེའི་ཚེ་སྔ་རྒོལ་དེ་བས་ཕྱི་རྒོལ་དེ་ཆེས་ལྷག་
པར་ཐལ། དེའི་ཚེ་སྔ་རྒོལ་དེས་ཚུལ་གསུམ་ཚད་མས་ཀྱང་མ་གྲུབ། ཁས་ཀྱང་ལེན་མ་ནུས་
པ་གང་ཞིག ཕྱི་རྒོལ་དེས་ཚུལ་གསུམ་ཚད་མས་ཀྱང་གྲུབ། ཁས་ཀྱང་ལེན་ནུས་པའི་ཕྱིར་རོ།།
རྟགས་གསལ་གཉིས་ཀ་ཁས་བླངས་སོ། །དེའི་ཚེ་ཕྱི་རྒོལ་དེས་ཀྱང་ཚུལ་གསུམ་ཚད་མས་མ་
གྲུབ་བཞིན་དུ་ཁས་བླངས་པ་ཙམ་ཡིན་ནོ་ཞེ་ན། འོ་ན་ཤེས་བྱ་ཆོས་ཅན། སངས་རྒྱས་པ་་་
ཞིག་གིས་བྱེ་བྲག་པའི་ངོར་གང་ཟག་གི་བདག་ཆོས་ཅན། ཡན་ལག་ཅན་གྱི་རྫས་ཡིན་ཏེ།
ཡོན་ཏན་དོན་གཞན་གྱི་རྟེན་བྱེད་པའི་ཕྱིར། ཞེས་བཀོད་པ་ནའང་དེ་གཞན་གྲགས་ཀྱི་་་་
རྟགས་སུ་འགྱུར་བར་ཐལ། ཕུང་པོ་ཆོས་ཅན། བདེན་པར་མེད་དེ། རྟེན་འབྲེལ་ཡིན་པའི་་
ཕྱིར། ཞེས་སྔར་གྱི་ཕྱི་རྒོལ་ལ་བཀོད་པ་ན་གཞན་གྲགས་ཀྱི་གཏན་ཚིགས་གང་ཞིག་དེ་་་་་་
གཉིས་ཀ་ལ་ཚུལ་གསུམ་རྒོལ་བ་གཉིས་ཀས་ཚད་མས་མ་གྲུབ་བཞིན་དུ་ཕྱི་རྒོལ་གྱིས་ཁས་
བླངས་པ་ཙམ་དུ་མཚུངས་པར་འདུག་པའི་ཕྱིར་རོ། །དཔྱད་པ་འདི་ལ་ཁྱོད་དང་ཐང་སག་
པ་སྔ་མ་རྣམས་ཀྱིས་བློ་ཁ་ནང་དུ་ཕྱོགས་ལ་སོམས་དང་རིང་པོར་མི་ཐོགས་པར་ཁོ་བོས་་་
རྗེས་སུ་འཛིན་པའི་སྐལ་བ་ཅན་དུ་འགྱུར་རོ། །
580



མདོར་ན་སྔ་རྒོལ་གྱིས་ཕྱི་རྒོལ་ལ་སྒྲུབ་བྱེད་འགོད་པའི་རྣམ་གཞག་འཐད་ལྡན་་
ཡིན་ན། སྔ་རྒོལ་རང་གིས་ངེས་པའམ་རྟོགས་པ་དེ་ཉིད་ཕྱི་རྒོལ་ལ་ཡང་འགོད་པའི་ལུགས་
ཡིན་པས་ཚུལ་གསུམ་དང་བསྒྲུབ་བྱ་སོགས་ཐོག་མར་རང་གིས་ངེས་ནས་དེ་ཉིད་གཞན་་་་
གྱིས་ཀྱང་ངེས་སུ་འཇུག་པ་ཞིག་རིགས་པ་ཡིན་ན། ཁྱོད་ནི་སྔ་རྒོལ་གྱིས་གང་ཡང་མ་ངེས་་
ཤིང་ཁས་མ་བླངས་པར་ཕྱི་རྒོལ་གཞན་ལ་གོ་བ་གསར་པ་སྐྱེ་རེ་བས་གཞན་རྗེས་སུ་འཛིན་
པའི་ཐབས་ལ་མཁས་པ་ཞིག་གོ། །སློབ་དཔོན་ཕྱོགས་ཀྱི་གླང་པོས། རང་གིས་ངེས་ཤིང་་་་་
གཞན་དག་ལ། །ངེས་པ་བསྐྱེད་པར་བྱ་བའི་ཕྱིར། །ཕྱོགས་ཆོས་འབྲེལ་པ་བསྒྲུབ་བྱ་དག །
བརྗོད་པ་ལས་གཞན་སྤང་བར་བྱ། །ཞེས་གང་གསུངས་པ་ཡང་དྲན་པར་གྱིས་ཤིག རྣམ་་་
འགྲེལ་དུ། མེ་དང་སྐྱེ་ལ་ཡོད་གནོད་བཞིན། །ཞེས་པའི་སྐྱེ་ལ་ཡོད་གནོད། ཅེས་པ་ཡང་་་་་་
གྲངས་ཅན་གྱིས་བདག་སྐྱེ་ཁས་བླངས་པ་ལ་ཡོད་པ་གནོད་བྱེད་དུ་བཀོད་ཅེས་པའི་དོན་
ཡིན། ཁྱོད་ལྟར་ན་ས་བོན་གྱི་སྟེང་ན་ཡོད་པའི་མྱུ་གུ་ཆོས་ཅན། སླར་སྐྱེ་བ་དོན་མེད་དེ།
རང་གི་བདག་ཉིད་དུ་ཡོད་པའི་ཕྱིར། ཞེས་འགོད་རིགས་སོ། །དེས་ན་ཚིག་གསལ་དུ་རྟགས་
ཆོས་དོན་གསུམ་ངོས་བཟུང་བའི་དོན་ནི། གྲངས་ཅན་པས། རྒྱུ་དུས་སུ་མི་གསལ་བར་ཡོད་
པར་འདོད་པའི་མྱུ་གུ་ཆོས་ཅན་དུ་འཛིན་པར་གསུངས་པ་ཡིན་ལ་མྱུ་གུ་ཙམ་རྒྱུ་དུས་སུ་་་
ཡོད་པ་དང་དེ་ཉིད་སླར་ཡང་སྐྱེ་བས་གྲངས་ཅན་འདོད་པས། མྱུ་གུ་ཆོས་ཅན། སླར་ཡང་
སྐྱེ་བ་དོན་མེད་དེ། ཡོད་པའི་ཕྱིར། ཞེས་པས་གཞན་གྲགས་ལེགས་པར་གྲུབ་པ་ཡིན་ནོ། །
ཡང་ཁྱོད་ཀྱིས་སློབ་དཔོན་ལེགས་ལྡན་འབྱེད་ཀྱིས་བདག་སྐྱེ་མེད་པར་སྒྲུབ་པ་ལ་རང་རྒྱུད་
ཀྱི་རྟགས་ཁས་བླངས་པ་ཡིན་པས་དེའི་ཚེ་རང་བཞིན་གྱིས་གྲུབ་པའི་ཆོས་བསྒྲུབ་པ་ཡིན་ན།
ཆོས་ཅན་མྱུ་གུ་ལྟ་བུ་རང་མཚན་གྱིས་གྲུབ་པར་བསྒྲུབ་པའམ་སྒྲུབ་ཆོས་བདག་སྐྱེ་མེད་པ་
དེ་རང་བཞིན་གྱིས་གྲུབ་པའམ་ཞེས་སོགས་མང་དུ་བྲིས་སྣང་བ་རང་རྒྱུད་ཀྱི་རྟགས་ཐམས་
ཅད་ཀྱིས་རང་གི་མཚན་ཉིད་ཀྱིས་གྲུབ་པ་བསྒྲུབ་བྱའི་ཆོས་སུ་བཟུང་ནས་སྒྲུབ་དགོས་ཟེར་
མཁན་ཞིག་ཁྱོད་ལ་བྱུང་ན་ཟེར་མཁན་དེ་ཉིད་ལ་སྨྱོས་ཤིག རྗེས་དེ་ལྟར་ཞལ་གྱིས་བཞེས་
སོ་སྙམ་ན་འོ་ན་རེ་ཞིག་སྡོད་ཅིག རང་རྒྱུད་ཀྱི་རྟགས་ཐམས་ཅད་ཀྱིས་བདེན་མེད་ཡིན་་་་
581



པའི་བསྒྲུབ་བྱ་ཞིག་སྒྲུབ་ཨེ་དགོས་ཁྱོད་རང་ལ་དྲི་བར་བྱའོ། །དེ་ཉིད་དགོས་སོ་སྙམ་ན། འོ་
ན་ཁྱོད་རང་གི་ལུགས་ལའང་ལེགས་ལྡན་འབྱེད་ཀྱིས་བདག་སྐྱེ་མེད་པར་སྒྲུབ་པ་ལ་རང་་་་
རྒྱུད་ཁས་བླངས་པ་ཡིན་པས། དེའི་ཚེ་ཆོས་ཅན་མྱུ་གུ་ལྟ་བུ་བདེན་མེད་དུ་བསྒྲུབ་བམ་སྒྲུབ་
ཆོས་བདག་སྐྱེ་མེད་པ་བདེན་མེད་དུ་སྒྲུབ་པའམ་ཞེས་སོགས་ཀྱི་བརྟག་པ་བྱས་ན་ལན་ཅི་
འདེབས་སོམས་ཤིག གལ་ཏེ་དོན་ལ་བདེན་མེད་ཡིན་པ་ཞིག་སྒྲུབ་དགོས་བྱས་པ་ཡིན་གྱི་
བདེན་མེད་བསྒྲུབ་བྱའི་ཆོས་སུ་བཟུང་ནས་སྒྲུབ་དགོས་མ་བྱས་སོ་སྙམ་ན། འོ་ན་རྗེས་རང་
རྒྱུད་ཀྱི་རྟགས་ཐམས་ཅད་ཀྱིས་ཐལ་འགྱུར་པས་འདོད་པའི་རང་བཞིན་གྱིས་གྲུབ་པར་་་་་
སོང་བའི་བསྒྲུབ་བྱ་ཞིག་ངེས་པར་སྒྲུབ་དགོས་པར་རང་རྒྱུད་འདོད་མཁན་དེ་ཀ་ཚོས་་་་་་
འདོད་གསུངས་པ་ཡིན་གྱི་རང་བཞིན་གྱིས་གྲུབ་པ་སྒྲུབ་བྱའི་ཆོས་སུ་ངེས་པར་བཟུང་་་་་་
དགོས་ཞེས་གསུངས་པ་ག་ལ་ཡིན། དེ་ལས་གཞན་དུ་རྗེས་རང་རྒྱུད་ཀྱི་རྟགས་སྦྱོར་ཐམས་
ཅད་བསྒྲུབ་བྱའི་ཆོས་སུ་གཟུང་བྱ་གཅིག་ཁོ་ན་ཡིན་ནོ་ཞེས་གསུངས་པར་གསལ་ལོ། །ཐོག་
མཐའ་བར་གསུམ་དུ་འདི་འདྲའི་རིགས་ཀྱི་བསྙོན་གཏམ་འབའ་ཞིག་ཡི་གེར་བྲིས་ནས་་་་
གཞན་ལུགས་འགོག་པ་ལ་ཞུགས་པ་ཁྱེད་ནི་ན་མེད་ལ་བུད་པ་ཞིག་གོ། །ཡང་ཁྱོད་ཀྱིས་་་
འདིར་སྐྱེ་བ་བཀག་པ་སྒྲུབ་པའི་ཆོས་སུ་འདོད་པ་དེའི་ཁོ་ནར་དེའི་རྟེན་ཆོས་ཅན་ཕྱིན་ཅི་
ལོག་ཙམ་གྱིས་བདག་གི་དངོས་པོ་རྙེད་པ་ནི་ཉམས་པར་འགྱུར་འདིས་རང་ཉིད་ཀྱིས་ཁས་
བླངས་པ་ཉིད་དོ། །ཞེས་པ་ལ་སྐྱེ་བ་བཀག་པ་བསྒྲུབ་བྱའི་ཆོས་སུ་བྱས་པའི་ཚེ་ཆོས་ཅན་
མིག་སོགས་ཉམས་པར་ལེགས་ལྡན་རང་ཉིད་ཀྱིས་ཁས་བླངས་ཞེས་པའི་འབྲུ་བསྣན་་་་་་་
འདུག་པ་མ་ཡེངས་པར་ཉོན་ཅིག ལེགས་ལྡན་འབྱེད་ཀྱིས་མིག་སོགས་ཆོས་ཅན་དུ་བཟུང་
ནས་བདག་སྐྱེ་མེད་པར་བསྒྲུབ་པའི་ཚེ་ཆོས་ཅན་མིག་སོགས་རྒོལ་བ་གཉིས་ཀ་ལ་མཐུན་་
སྣང་དུ་གྲུབ་པར་ཁས་མ་བླངས་པར་ཐལ། དེའི་ཚེ་ཆོས་ཅན་མིག་སོགས་ཉམས་ཤིང་མེད་
པར་ཁས་བླངས་པའི་ཕྱིར། རྟགས་གསལ་གཉིས་ཀ་དངོས་འགལ་ཡིན་ནོ། །གོང་ཉིད་དུ་་
ཆོས་ཅན་རྒོལ་བ་གཉིས་ཀ་ལ་མཐུན་སྣང་དུ་གྲུབ་པའི་གཏན་ཚིགས་ལ་རང་རྒྱུད་ཀྱི་དོན་
དུ་བྱས་ནས་དེ་ལེགས་ལྡན་གྱིས་ཁས་བླངས་ཤིང་ཐལ་འགྱུར་པས་ཁས་མ་བླངས་པར་་་་་
582



བཤད་མ་ཐག་པ་འདི་ཀ་ཡིན་ལ་ཁྱེད་དང་འདྲ་བའི་བླུན་པོ་རང་ཁ་བས་བླ་མ་དམ་པའི་་
མན་ངག་དང་དྲི་མ་མེད་པའི་རིགས་པ་གང་ཡང་མེད་པར་ས་ལ་གསལ་བ་རྣམ་གཉིས་སུ་
གྲགས་པའི་འགྲེལ་པ་ལ་འབྲུ་བསྣོན་གྱ་ཚོམ་དུ་བྱས་པའི་ཉེས་པ་འདི་ལྟ་བུ་ཐོག་ཏུ་འབབ་
པར་འགྱུར་རོ། །ཡང་དེའི་མཇུག་ཏུ་དྲང་ངེས་རྣམ་འབྱེད་ཤོག་བུ་ཞེ་ལྔ་པ་དང་ཞེ་དྲུག་་་
པའི་ནང་དུ་རང་གི་གྲུབ་མཐའ་དང་མ་མཐུན་པའི་དབང་གིས་བཤད་ཚུལ་ངོ་མཚར་བ་་་
བྱས་འདུག་པ་དེས་ཉེ་བར་དཔགས་ན་བཤད་ཚུལ་གཞན་རྣམས་ལའང་སྐྱག་པ་སྐྱེ་བའི་་་
གནས་སུ་སྣང་ངོ༌། །ཞེས་བྲིས་པ་ནི་ད་ལན་ཁྱེད་བདེན་ཏེ། འཇིག་རྟེན་ན་སྔོན་ཆད་སྐྱེ་བོ་
ཕལ་མོ་ཆེས་མཐོང་མ་མྱོང་བའི་དངོས་པོའི་རྣམ་པ་ཧ་ཅང་བཟང་པོ་འགའ་ཞིག་གིས་་་་
གསར་དུ་མཐོང་བ་དང་སྔོན་ཆད་དམན་པ་ཕལ་མོ་ཆེས་ཐོས་མ་མྱོང་བའི་གཏམ་གྱི་ཁྱད་
པར་ཟབ་མོ་འགའ་ཞིག་གསར་དུ་ཐོས་པ་ན་རང་ཉིད་སྐྱེ་བའི་ཡུལ་ཆུང་དེ་ཉིད་དུ་མགོ་སྐྱ་
བོར་སོང་གི་བར་དུ་ཞིང་ལས་འབའ་ཞིག་ལ་བརྩོན་པ་ལྷུར་ལེན་པའི་ཉམ་ཆུང་འགའ་་་་
ཞིག་གི་བློ་ཡུལ་དུ་མ་ཤོང་བར་འདི་རྨི་ལམ་ཡིན་ནམ་མངོན་སུམ་ཡིན་ཞེས་སྐྲག་པ་སྐྱེ་བ་་
དང་མཐུན་པར་རྒྱལ་བའི་གསུང་རབ་ཀྱི་དགོངས་དོན་ཆེས་ཕྲ་བ་རིགས་ལམ་ནས་དྲངས་
ཏེ་བསྙད་པ་ན་རྒྱན་པོའི་ལུགས་འཛིན་པའི་གྲུབ་མཐའ་ཧ་ཅང་རྩིང་པོ་ལ་གོམས་པར་་་་་
བྱས་པའི་བླུན་པོ་ཁྱེད་ལྟ་བུ་རྣམས་ཀྱི་བློ་ཡུལ་དུ་མི་ཤོང་བར་སྐྲག་པ་སྐྱེ་བ་ནི་གདོན་མི་ཟ་
བར་རིགས་པ་ཡིན་ནོ། །དེའི་ཕྱིར་རྒྱ་གར་འཕགས་པའི་ཡུལ་དུ་ཉན་ཐོས་སྡེ་པ་རབ་ཏུ་་་་
མང་པོ་དག་གིས་ཀྱང་ཐེག་པ་ཆེན་པོའི་ལྟ་བར་རབ་ཏུ་ཟབ་པ་དང་སྤྱོད་པ་ཤིན་ཏུ་རྒྱ་ཆེ་
པའི་གནས་རྣམས་བློ་ཡུལ་དུ་མ་ཤོང་བར་དངངས་སྐྲག་ཏུ་འགྱུར་ཏེ་ཐེག་པ་ཆེན་པོ་འདི་
ལྟ་བུ་ནི་སངས་རྒྱས་ཀྱི་བཀའ་མིན་ནོ་ཞེས་རྒྱང་རིང་དུ་སྤངས་པ་ན་རྒྱལ་བོ་མ་ཕམ་པ་་་་
དང་དཔལ་མགོན་ཀླུ་སྒྲུབ་ཡབ་སྲས་ལ་སོགས་པས་ཐེག་ཆེན་བཀར་བསྒྲུབ་པའི་ངལ་བ་་་
མང་དུ་མཛད་པ་དང་རྗེས་སུ་མཐུན་པར་ཁྱེད་ཀྱིས་ཀྱང་རྗེ་བཙུན་བླ་མའི་ལུགས་སྲོལ་་་་་
བཟང་པོ་རིང་དུ་སྤངས་པ་འདི་ལ་བདག་གིས་ཀྱང་ཐེག་ཆེན་བཀར་བསྒྲུབ་པའི་ཚུལ་དུ་་
ཅུང་ཟད་ཞིབ་ཏུ་སྨྲས་པ་ཡིན་ནོ། །རྗེ་ཐམས་ཅད་མཁྱེན་པས་ཚིག་གསལ་དུ་རང་རྒྱུད་་་་
583



བཀག་པ་ལ་རང་རྒྱུད་པ་ཕྱི་མ་རྣམས་ཀྱིས་སྐྱོན་སྤོང་མ་མཛད་པར་སྣང་ངོ༌། །ཞེས་བཀའ་
སྩལ་པ་ལ་ཁྱེད་ཀྱིས་བདེན་གཉིས་རང་འགྲེལ་མ་གཟིགས་པར་གསལ་ཏེ། དེ་ཉིད་ལས་་་་
རྗེས་སུ་དཔག་པར་བྱ་བའི་ཐ་སྙད་ནི་ཆོས་དང་ཆོས་ཅན་དེ་ཉིད་དུ་རྣམ་པར་གཞག་པར་
འབྱུང་བའི་ཆོས་དང་ཆོས་ཅན་ལ་སོགས་པ་གཉིས་ཀ་ལ་མ་གྲུབ་པ་ཉིད་ཀྱིས་རྗེས་སུ་་་་་་
དཔག་པར་འབྱུང་བར་མི་རུང་བའི་ཕྱིར་གཞན་ནི་མིན་ཏེ། གཞུང་ལུགས་ཐ་དད་པ་ལ་་་་་
གནས་པ་རྣམས་ནི་གང་ལ་ཡང་བློ་མི་མཚུངས་པ་ཉིད་དཀའ་བའི་ཕྱིར། ཆོས་ཅན་དེ་ལྟ་བུ་
ལ་གནས་པ་རྣམས་ནི་གཏན་ཚིགས་ལ་སོགས་པ་དེ་ལྟ་བུ་ཁོ་ནས་ཡང་དག་པར་ཡོད་དམ་
མེད་ཅེས་སེམས་པར་བྱེད་པ་ཁས་བླང་བར་བྱའོ། །དེ་ལྟ་བས་ན་རིགས་པ་སྨྲ་བ་ཡང་དེ་་་
ལྟར་རྗེས་སུ་དཔག་པ་འབྱུང་བར་བྱེད་ན་སུ་ཞིག་འགོག་པར་འགྱུར། འདི་ནི་མཚུངས་པ་
ཉིད་དུ་འགྲུབ་པར་གཏན་ལ་ཕབ་པས་འདིར་རྒྱས་པར་མི་བགྱིད་དོ། །ཞེས་གསུངས་པ་་་
འདི་ལ་གཟིགས་མཛོད་ཅིག ཅེས་བྲིས་སྣང་བ་ཁོ་བོ་ཅག་གིས་མཐོང་མོད། ཚིག་འདིས་་་་
རང་རྒྱུད་བཀག་པའི་སྐྱོན་སྤོང་ཇི་ལྟར་བྱས་རང་རེ་གཉིས་ཀྱིས་བརྟག་པར་བྱའོ། །དེ་ལ་་་
རིམ་ཅན་དུ་འབྲུ་བསྣན་ན། རྗེས་སུ་དཔག་པ་དང་ཞེས་པ་ནས། གང་ལའང་བློ་མི་མཚུངས་
པ་ཉིད་མེད་པའི་ཕྱིར་རོ། །ཞེས་པའི་རྟགས་ཀྱི་རྟགས་དང་བསྒྲུབ་བྱའི་ཐ་སྙད་ཆོས་དང་་་
ཆོས་ཅན་དཔེ་ལ་སོགས་པ་རྣམས་རྣམ་པར་དག་པ་ལས་འབྱུང་དགོས་ལ། དེ་རྣམས་སྔ་་་་
རྒོལ་ཕྱི་རྒོལ་གཉིས་ཀ་ལ་མ་གྲུབ་པར་རྟགས་ཀྱི་རྣམ་གཞག་བཞིན་དུ་མི་འབྱུང་སྟེ། བཤད་
པ་ལྟ་བུའི་གཞུང་ལུགས་སོ་སོ་ལ་གནས་པའི་རྒོལ་ཕྱི་རྒོལ་རྣམས་རྟགས་ཆོས་དོན་གསུམ་་
དཔེ་ལ་སོགས་པ་གང་ལ་ཡང་བློ་མཚུངས་པ་སྟེ་མཐུན་སྣང་མི་གྲུབ་པ་མེད་པའི་ཕྱིར། ཞེས་
བསྟན་ནོ། །དེ་ནས་ཆོས་ཅན་དེ་ལྟ་བུ་ལ་གནས་པ་རྣམས་ཞེས་པ་ནས་སུ་ཞིག་འགོག་པར་
འགྱུར་ཞེས་པའི་བར་གྱིས། དེས་ན་ཆོས་ཅན་མཐུན་སྣང་དུ་གྲུབ་པ་ལ་གནས་ནས་གཏན་
ཚིགས་དང་དཔེ་ལ་སོགས་པ་ཡང་མཐུན་སྣང་དུ་གྲུབ་པ་ཁོ་ནས་ཁྱད་ཆོས་ཀྱི་དོན་ལ་ཡང་
དག་པ་ན་ཡོད་དམ་མེད་ཡིན་ནམ་མིན་སོགས་སུ་དཔྱད་པར་བྱ་དགོས་སོ། །རིགས་པ་སྨྲ་་
བ་རྣམས་ཆོས་ཅན་མཐུན་སྣང་དུ་གྲུབ་པའི་སྒོ་ནས་རྟགས་དང་རྗེས་དཔག་འགོད་པར་་་་
584



བྱེད་ན་ཆོས་ཅན་མཐུན་སྣང་དུ་གྲུབ་པ་སུ་ཞིག་གིས་འགོག་པར་རིགས། སྐབས་འདིར་ནི་
རྟགས་ཆོས་དོན་གསུམ་རྒོལ་བ་གཉིས་ཀ་ལ་མཚུངས་པ་ཉིད་དུ་འགྲུབ་པར་གཏན་ལ་ཕབ་
པས་རྒྱས་པར་མ་སྤྲོས་སོ། །ཞེས་པའི་དོན་དུ་སྣང་བ་འདིས་ཆོས་ཅན་མཐུན་སྣང་དུ་གྲུབ་་
པ་དགོས་སོ་ཞེས་སྨྲས་ཀྱི། རང་རྒྱུད་བཀག་པའི་སྐྱོན་ཇི་ལྟར་སྤངས་ད་སྨོས་ཤིག དབུ་མ་པ་
ཡིན་ན་རང་གི་རྒྱུད་ཀྱི་རྗེས་སུ་དཔག་པ་རིགས་པ་མིན་ཏེ། ཕྱོགས་གཞན་ཁས་བླངས་པ་་་
མེད་པའི་ཕྱིར་ཞེས་པའི་རིགས་པ་འདི་དང་། དེ་ནི་རིགས་པ་མིན་ཏེ། འདི་ལྟར་འདིར་སྐྱེ་
བ་བཀག་པ་བསྒྲུབ་པའི་ཆོས་སུ་བྱས་པ་དེའི་ཚེ་ཞེས་སོགས་ཀྱི་རིགས་པ་འདི་རྣམས་རང་
རྒྱུད་པ་དང་ཆོས་ཅན་མཐུན་སྣང་བ་འགོག་བྱེད་ཀྱི་རིགས་པ་ཡིན་པར་རང་རེ་གཉིས་་་་
ཀས་ངེས་མོད། འདི་རྣམས་ལ་སྔར་གྱི་ཚིག་དེས་སྐྱོན་སྤོང་ཇི་ལྟར་བྱས་འདུག ཁྱོད་ལྟར་ན་
རང་རྒྱུད་ངེས་པར་ཡོད་དོ་མ་ཟེར་ཅིག་ཅེས་སྨྲས་ན་ཡང་རང་རྒྱུད་བཀག་པའི་སྐྱོན་སྤོང་
དུ་འགྲོ་སྣང་བས་སྐྱོན་སྤོང་ཞེས་པའི་ཚིག་འདི་ཀ་ལ་འབྲུ་མ་ནོན་པར་སྣང་ངོ། །དེའི་་་་་
མཇུག་ཏུ་ཁྱོད་ཀྱིས་རང་ལུགས་ཀྱིས་ཐལ་རང་གི་ཁྱད་པར་སྔོན་གྱི་ཐང་སག་པ་འགའ་་་་
ཞིག་དང་ཁྱོད་རང་གི་བླ་མ་ཀུན་རིག་པ་སོཊ་ཀྱི་ལུགས་རྙིང་པ་དེ་ཉིད་བསྐྱར་ནས་དེ་ལ་་
དེའི་ཁྱད་པར། འཐད་པའི་ཁྱད་པར། དེ་གཉིས་གང་གི་སྟེང་དུ་འབྱེད་པ་དང་གསུམ་ལས།
དང་པོ་ནི། མཐའ་བཞི་ལས་མི་སྐྱེ་བར་དམ་བཅའ་བར་མཚུངས་པ་ལ་རང་རྒྱུད་པས་དམ་
བཅའ་དེ་ཉིད་རང་རྒྱུད་ཀྱི་དམ་བཅའང་འདོད་ཅིང་། ཐལ་འགྱུར་པས་ཐལ་འགྱུར་ཙམ་་
གྱི་དམ་བཅའ་བར་འདོད་ཅེས་དང་། གཉིས་པ་ནི་ཆོས་ཅན་མཐུན་སྣང་དུ་གྲུབ་པའི་སྟེང་
དུ་ཁྱད་པར་གྱི་ཆོས་བསྒྲུབ་པའི་ཕྱིར་དུ་ཚུལ་གསུམ་ཚད་མས་གྲུབ་པའི་གཏན་ཚིགས་་་་་
བཀོད་པ་ནི་རང་རྒྱུད་ཀྱི་འཐད་པ་ཡིན་ཏེ། བདེན་གཉིས་ལས། རྒོལ་བ་གཉིས་ཀའི་ཤེས་པ་
ལ། །ཇི་ཙམ་སྣང་བའི་ཆ་ཡོད་པ། །ཞེས་སོཊ་གསུངས་པའི་ཕྱིར། གསུམ་པ་ནི་ཐལ་རང་གི་
ཁྱད་པར་དེ་ཡང་ཐ་སྙད་ཀྱི་རྣམ་པར་གཞག་པ་ལ་རྩོད་པའི་ཆ་ནས་མི་འབྱེད་དེ། ཐ་སྙད་
ལ་རྩོད་པའི་ཚེ་ན་ཐལ་འགྱུར་པས་ཀྱང་རང་རྒྱུད་ཁས་ལེན་པའི་ཕྱིར་རོ། །ཞེས་སོཊ་མང་་
དུ་བཀོད་འདུག་པ་འདི་ཐམས་ཅད་ནི་ཁོ་བོ་ཅག་བསྡུས་པའི་གྲྭར་ཞུཊ་པའི་གནས་སྐབས་
585



ནས་ཁོང་དུ་ཆུད་དེ་གསུང་རབ་ཀྱི་དགོངས་པ་ཕྲ་མོ་འབྱེད་པའི་གལ་ཆེ་མཚམས་རང་དེ་
ཉིད་དུ་རིགས་པ་ཁས་མི་ལེན་པ་བླུན་པོའི་ཨུ་ཚུགས་ལ་བློ་རྩེ་གཏད་པའི་ལུགས་སུ་སྣང་
བས་ལེཊ་པར་དཔྱད་ཀྱི་ཁྱོད་རང་ཐམས་ཅད་ལེགས་པར་ཉོན་ཅིག ཐལ་འགྱུར་པས་མིག་
སོཊ་བདག་སྐྱེ་མེད་པར་བསྒྲུབ་པ་ལ་གཞན་གྲགས་མ་གཏོཊ་རང་རྒྱུད་མི་རིཊ་པ་དང་ཐ་
སྙད་ཀྱི་རྣམ་གཞག་ལ་དཔྱོད་པའི་ཚེ་རང་རྒྱུད་མ་གཏོགས་པ་གཞན་གྲགས་མི་རིགས་པ་་
དང་རང་རྒྱུད་ཀྱི་དོན་ཆོས་ཅན་མཐུན་སྣང་དུ་གྲུབ་པ་དང་ཚུལ་གསུམ་ཚད་མས་གྲུབ་པ་
ལ་འདོད་པ་དང་གཞན་གྲགས་ཀྱི་དོན་ཆོས་ཅན་མཐུན་སྣང་དུ་མ་གྲུབ་པ་དང་ཚུལ་་་་་་་
གསུམ་ཚད་མས་མ་གྲུབ་པ་ཞིག་ལ་ངེས་པར་འདོད་ཟེར་བ་རྣམས་ད་ལྟ་ཡི་གེར་བྲིས་པ་་་
འདི་ཀ་ཡིན་ནོ། །ཤེས་བྱ་ཆོས་ཅན། ཐལ་འགྱུར་པས་མིག་སོཊ་བདག་སྐྱེ་མེད་པར་བསྒྲུབ་
པ་ན་མིག་སོགས་ཀྱི་དོན་དམ་ལ་དཔྱོད་པ་ཡིན་པར་ཐལ། དེའི་ཚེ་གཞན་གྲགས་ཁོ་ན་མ་་་
གཏོགས་རང་རྒྱུད་འགོད་མི་རིགས་པའི་ཕྱིར། རྟགས་ཁྱབ་གཉིས་ཀ་དངོས་སུ་སོང་།
འདོད་ན། མིག་སོགས་བདག་ལས་མི་སྐྱེ་བ་དེ་མིག་གི་གནས་ལུཊ་མཐར་ཐུག་ཡིན་པར་་་
ཐལ། མིག་སོགས་བདག་ལས་མི་སྐྱེ་བར་བསྒྲུབ་པའི་རིགས་པ་དེ་མིག་གི་དོན་དམ་ལ་་་་་
དཔྱོད་པའི་རིགས་པ་ཡིན་པའི་ཕྱིར། འདོད་ན། མདོ་སྡེ་པ་དང་སེམས་ཙམ་པས་ཀྱང་མིག་
གི་གནས་ལུགས་ཕྲ་མོ་རྟོགས་པར་ཐལ། དེ་གཉིས་ཀྱིས་མིག་བདག་ལས་མི་སྐྱེ་བར་རྟོགས་
པ་གང་ཞིག མིག་བདག་ལས་མི་སྐྱེ་བ་དེ་མིག་གི་གནས་ལུགས་ཕྲ་མོ་ཡིན་པའི་ཕྱིར། ཁྱོད་
དང་ཀུན་རིག་དང་ཐང་སག་པ་རྣམས་ཀྱིས་ཁོ་བོའི་རིགས་པ་འདི་ཉིད་རྣམས་ལ་ཇི་སྲིད་
འཚོའི་བར་དུ་སོམས་ཤིག ཡང་ཐལ་འགྱུར་པ་ཆོས་ཅན། ཁྱོད་ཐ་སྙད་ལ་དཔྱོད་པའི་ཚེ་་་
རང་རྒྱུད་པ་ཡིན་པར་ཐལ། དེའི་ཚེ་རང་རྒྱུད་ཁས་ལེན་གྱི་དབུ་མ་པ་ཡིན་པའི་ཕྱིར།
རྟགས་ཁས། འདོད་ན། ཤེས་བྱ་ཆོས་ཅན། སེམས་ཙམ་པ་དེ་ཐ་སྙད་ལ་དཔྱོད་པའི་ཚེ་མདོ་
སྡེ་པ་ཡིན་པར་ཐལ། འདོད་པའི་ཕྱིར། འདོད་ན། དེར་ཐལ། ཐལ་འགྱུར་པ་ཐ་སྙད་ལ་་་་་
དཔྱོད་པའི་ཚེ་རང་རྒྱུད་པ་ཡིན་པའི་ཕྱིར། གད་པ་ལ་ཐུག་ཀྱང་ལྡོག་མི་ཤེས་པའོ། །ཡང་་་་
ཤེས་བྱ་ཆོས་ཅན། ཐལ་འགྱུར་པས་ཐ་སྙད་ལ་དཔྱོད་པའི་ཚེ་དམ་བཅའི་དོན་ཚད་མས་་་
586



གྲུབ་ཅིང་དོན་དམ་ལ་དཔྱོད་པའི་ཚེ་དམ་བཅའི་དོན་ཚད་མས་མ་གྲུབ་པར་ཐལ། ཐ་སྙད་
ལ་དཔྱོད་པའི་ཚེ་ཚུལ་གསུམ་ཚད་མས་གྲུབ། དོན་དམ་ལ་དཔྱོད་པའི་ཚེ་ཚུལ་གསུམ་ཚད་
མས་མ་གྲུབ་པའི་རྟགས་འགོད་རིགས་པའི་ཕྱིར། རྟགས་དངོས་སུ་ཁས་བླངས། འདོད་ན།
ཐལ་འགྱུར་པས་དོན་དམ་ལ་དཔྱོད་པའི་ཚེ་དམ་བཅའ་ལྟར་སྣང་དམ་བཅས་པར་ཐལ།
དེའི་ཚེ་མཐའ་བཞིའི་སྐྱེ་བ་མེད་པར་དམ་བཅས་པ་གང་ཞིག དེས་དམ་བཅའི་དོན་ཚད་
མས་མ་གྲུབ་པའི་ཕྱིར། རྟགས་གཉིས་ཀ་དངོས་སུ་སོང་། འདོད་ན། དབུ་མ་ཐལ་འགྱུར་པ་
ཆོས་ཅན། དོན་དམ་ལ་དཔྱོད་པའི་ཚེ་སྔ་རྒོལ་ལྟར་སྣང་ཡིན་པར་ཐལ། དེའི་ཚེ་དམ་བཅའ་
ལྟར་སྣང་དམ་བཅའ་མཁན་གྱི་རྒོལ་བ་ཡིན་པའི་ཕྱིར། ཡང་ཤེས་བྱ་ཆོས་ཅན། གཞན་གྲཊ་
ཀྱི་གཏན་ཚིགས་ཐམས་ཅད་གཏན་ཚིཊ་ལྟར་སྣང་དང་རང་རྒྱུད་ཀྱི་རྟགས་ཐམས་ཅད་་་་
གཏན་ཚིགས་ཡང་དག་ཏུ་ཐལ། གཞན་གྲགས་ཐམས་ཅད་ཚུལ་གསུམ་ཚད་མས་མ་གྲུབ་་་
པའི་གཏན་ཚིགས་དང་། རང་རྒྱུད་ཐམས་ཅད་ཚུལ་གསུམ་ཚད་མས་གྲུབ་པའི་གཏན་་་་་་
ཚིགས་ཡིན་པའི་ཕྱིར། རྟགས་གཉིས་དངོས་སུ་ཁས་བླངས་སོ། །དེ་ལྟར་ན་ཁྱོད་དང་ཀུན་་
རིག་ཐང་སག་པ་དེ་ལྟར་འདོད་མཁན་ཐམས་ཅད་ནི་དབུ་མ་ཐལ་འགྱུར་པའི་རྐང་འདྲེན་
པ་མཐའ་གཅིག་ཏུ་ཞུགས་པ་ལས་འོས་ཅི་འདུག་ད་སོམས་ཤིག དེ་བས་ན་གཞན་ཡང་་་་
ཐང་སག་པ་དང་བླ་མ་ཀུན་རིག་ཚན་པ་ཕར་ཞོག རྒྱ་གར་འཕགས་པའི་ཡུལ་གྱི་ཆེན་པོར་
གྲགས་པས་ཀྱང་དངོས་པོའི་གནས་ལུགས་གཏན་ལ་འབེབས་པའི་གལ་ཆེ་ས་རང་དེར་་་་་
ཚུལ་གསུམ་ཚད་མས་མ་གྲུབ་པའི་གཏན་ཚིགས་འགོད་པར་བྱེད་པ་ན་དེ་དག་གིས་ཀྱང་་
ཁོ་བོའི་དཔྱད་པ་འདི་ལ་བཟོད་པའི་སྐབས་མ་མཆིས་སོ། །འདིར་སྨྲས་པ། ཚད་ལྡན་མཁས་
པའི་ལུང་དང་མི་མཐུན་ཞིང་། །དྲི་མེད་རིགས་པའི་དཔྱད་པ་མི་བཟོད་ཀྱང་། །རྒྱན་རབས་
ཚིག་གི་ཞེས་པས་འཇུག་དགོས་པའི། །ལམ་དེས་ཁྱོད་ཅག་མིན་པ་སུ་ཞིག་མགུ། །ཡིད་ལ་་་
བསམས་ཚེ་ཅི་ཡང་མི་འཆར་ཞིང་། །ངག་ཏུ་བརྗོད་ཚེ་གང་ཡང་མ་སྨྲས་ཞེས། །ལུས་ཀྱི་རྣམ་
འགྱུར་ཁོ་ནས་འཛིན་དགོས་པའི། །གྲུབ་མཐའ་འདི་འདྲ་ཁྱོད་ཀྱིས་བགོ་སྐལ་གྱིས། །དོན་
དམ་དཔྱོད་ཚེ་དམ་པའི་རིགས་པ་འདོར། །ཐ་སྙད་གཅིག་དང་ཐ་དད་ཁས་མི་ལེན། །འདི་
587



འདྲའི་གྲུབ་མཐའ་འདི་ལྟར་སྨྲ་བ་ནི། །བླུན་པོ་ཁྱོད་ཀྱིས་བླུན་བཟོ་ཡིན་པར་གོ། །ཞེས་བྱ་བ་
ནི་བར་སྐབས་ཀྱི་ཚིགས་སུ་བཅད་པའོ། །
ཡང་ཁྱོད་ཀྱིས་ལུཊ་གཉིས་པ་འདི་ནི་རྗེ་ཙོང་ཁ་པ་སྔར་ཡོངས་འཛིན་དམ་པ་་་་་་
བརྟེན་གསུང་རབ་ལ་སྦྱངས་པ་མཛད་པའི་དུས་སུ་མ་བྱུང་། ད་ཕྱིས་བླ་མ་དབུ་མ་པ་་་་་
ཁམས་ནས་གདན་དྲངས། འཇམ་དབྱངས་དང་ཞལ་མཇལ་ཕྱིན་ཆད་ཐུན་མོང་མིན་པའི་
དམ་བཅའ་འདི་ཙམ་དང་། རྡོ་རྗེ་ཐེག་པའི་གནད་ལ་ཡང་ཐུན་མོང་མིན་པའི་གྲུབ་མཐའ་
རབ་ཏུ་མང་པོ་བཅས་པ་ཡིན་ལ། ཞེས་པ་ནས་ལུང་སྡུད་པ་དྲངས་ཏེ་ཐབས་ལ་བསླུ་བའི་་
བདུད་ཀྱིས་བསྟན་པ་མིན་ནམ་ཞེས་སོཊ་མང་དུ་བྲིས་པ་ནི་སྔོན་འཕགས་ཡུལ་དུ་སྟོན་པ་
དྲུག་གིས་དགེ་སྦྱོང་གོའུ་ཏ་མ་ནི་འདི་འདྲའོ་ཞེས་གཤེ་ཞིང་སྨོད་པའི་ཚིག་ཀུན་ཏུ་བསྒྲཊ་
པ་དང་མཚུངས་པ་ཁོ་ན་སྟེ། རྗེ་བླ་མ་ཐུབ་པའི་དབང་པོ་ཉིད་ལ་བདུད་སྡིག་ཅན་གྱི་བྲན་
དུ་གྱུར་བའི་སྟོན་པའི་གཟུཊ་ཅན་ཁྱོད་ལྟ་བུས་ཆོས་མི་མཐུན་གྱི་སྒོ་ནས་རྒོལ་བར་བྱེད་་་་
པའི་ཕྱིར་ཏེ། རྗེ་བཙུན་དབུ་མ་དང་རྗེ་བླ་མ་ལྟ་བུར་ཕར་ཞོག ཁོ་བོ་ཅག་གི་ཕྱོགས་ལའང་
བདུད་རིགས་ཀྱི་ལྷས་ལམ་ལྟར་བཅོས་པ་སྟོན་པའི་གནས་མེད་དེ། རྣམ་གསུམ་རིགས་དབྱེ་
ཞེས་པའི་ཞལ་གདམས་ལ་བརྟེན་ནས་ཁྱད་པར་དེ་དག་ལེགས་པར་དབྱེ་ནུས་པའི་ཕྱིར་་་
དང་། རྒྱལ་བའི་གསུང་རབ་ཀྱི་དགོངས་པ་ཆེས་ཕྲ་བའི་གནས་མང་པོ་ཞིག་ལ་དྲི་གཏུགས་
ལེགས་པར་བྱས་ན། ཁྱོད་ལྟ་བུའི་བདུད་དང་དེའི་རིགས་ཀྱི་ལྷ་དག་གིས་ལན་སྨྲ་བའི་་་་
སྤོབས་པ་ཙམ་ཡང་མི་འབྱུང་བའི་ཕྱིར་རོ། །དེས་ན་ཕྱོགས་འདི་ལ་ཁོ་བོ་ཅག་གིས་རྣམ་་་་
པར་རྒྱལ་བའི་གོ་འཕང་ཐོབ་པར་བྱའོ། །དེ་ལྟར་ན་གཞན་ལུགས་འགོག་པ་མི་མཁས་པར་
བསྟན་ཟིན་ཏོ། །
588



༣. རང་ལུགས་གཞག་པ་མི་མཁས་པར་བསྟན་པ།
གསུམ་པ་རང་ལུགས་གཞག་པ་མི་མཁས་པར་བསྟན་པ་ནི། དེའི་མཇུག་ཏུ་ཁྱོད་ཀྱིས་
རང་ལུགས་འཇོག་པའི་ལུགས་སུ་བྱས་ནས། ད་ནི་ལུགས་གསུམ་པ་སངས་རྒྱས་ཐམས་ཅད་
ཀྱི་དགོངས་པ། གཞུང་ལུགས་ཐམས་ཅད་ཀྱི་བསྟན་དོན། གྲུབ་ཐོབ་ཐམས་ཅད་ཀྱི་གཤེགས་
བཤུལ། མཁས་པ་ཐམས་ཅད་ཀྱི་བཞེད་པ་དེ་ཉིད་རང་ལུགས་སུ་བྱས་ནས་འཆད་པ་ལ་་་་་
ཞེས་ཐོག་མར་མཚམས་སྦྱོར་གྱི་ཚིག་ཡི་གེར་བྲིས་པ་འདི་ཉིད་ནས་གླེན་རྟགས་དཔྱིས་ཕྱིན་
པ་བསྟན་ཏེ། དབུ་མའི་ལྟ་བ་མཐར་ཐུག་པ་དེ་ཉིད་སངས་རྒྱས་ཐམས་ཅད་ཀྱི་དགོངས་པ་
ཡིན་དུ་ཆུག གཞུང་ལུགས་ཐམས་ཅད་ཀྱི་བསྟན་དོན་ཡིན་པ་ཤིན་ཏུ་ཡ་མཚན་ཆེ་སྟེ། ཤེས་
བྱ་ཆོས་ཅན། དབུ་མའི་ལྟ་བ་ལེགས་པར་མི་སྟོན་པའི་གཞུང་ལུགས་གཞི་མ་གྲུབ་པར་ཐལ།
དབུ་མའི་ལྟ་བ་མཐར་ཐུག་པ་དེ་ཉིད་གཞུང་ལུཊ་ཐམས་ཅད་ཀྱི་བསྟན་དོན་ཡིན་པའི་་་་
ཕྱིར་རོ། །ཕྱི་རོལ་མུ་སྟེགས་བྱེད་ཀྱི་གཞུང་ལུགས་འདི་ཙམ་ཞིག་དང་བྱེ་བྲག་སྨྲ་བའི་གཞུང་
ལུཊ་འདི་ཙམ་ཞིག་དང་མདོ་སྡེ་པ་དང་སེམས་ཙམ་པའི་གཞུང་ལུགས་འདི་ཙམ་ཞིག་ཡོད་
པ་ཐམས་ཅད་ཀྱིས་དབུ་མའི་ལྟ་བ་མཐར་ཐུག་པ་ཁོ་ན་སྟོན་པ་ཡིན་ནོ། །ཞེས་པའི་སྐད་ཆ་
འདི་ནི་ད་ལན་ཁྱོད་ཀྱི་བུ་ག་གོང་མ་འདི་ནས་བྱུང་བ་མ་གཏོགས་པ་སྔོན་ཆད་རྒྱ་བོད་་་་
གང་དུའང་ཐོས་མ་མྱོང་བའི་གཏམ་མོ། །ཡང་གྲུབ་ཐོབ་ཐམས་ཅད་ཀྱི་བཤེགས་བཤུལ་་་་
ཡིན་པ་ཡང་གྲུབ་ཐོབ་ཀྱི་འཇོག་མཚམས་དང་གྲུབ་པ་ཐོབ་པ་ལ་རྒྱུ་ཅི་དགོས་མི་ཤེས་པའི་
གཏམ་སྟེ། ཤེས་བྱ་ཆོས་ཅན། དབུ་མའི་ལྟ་བ་ཕྲ་མོ་མ་རྟོགས་པའི་གྲུབ་ཐོབ་གཞི་མ་གྲུབ་་་
པར་ཐལ། དབུ་མའི་ལྟ་བ་མཐར་ཐུག་པ་དེ་ཉིད་གྲུབ་ཐོབ་ཐམས་ཅད་ཀྱི་གཤེགས་བཤུལ་
ཡིན་པའི་ཕྱིར། རྟགས་ཁས་བླངས། འདོད་ན། མཁས་མཆོག་ཤནྟི་པ་ལྟ་བུ་སེམས་ཙམ་པའི་
གྲུབ་ཐོབ་གཞི་མ་གྲུབ་པར་ཐལ། གྲུབ་ཐོབ་ཏུ་འཇོག་པ་ལ་གཤེགས་ལམ་དབུ་མའི་ལྟ་བ་ཕྲ་
མོ་དགོས་པ་གང་ཞིག སོ་སོ་སྐྱེ་བོ་ལ་དབུ་མའི་ལྟ་བ་མཐར་ཐུག་མེད་པའི་ཕྱིར། རྟགས་་་
དང་པོ་དངོས་སུ་ཁས་བླངས། ཕྱི་མ་རེ་ཞིག་སོང་མེད། དེར་ཐལ། དོན་དམ་བདེན་པ་་་་
མཚན་ཉིད་པ་ནི་སོ་སོ་སྐྱེ་བོའི་བློའི་ཡུལ་ལས་འདས་པའི་ཕྱིར། འཁོར་གསུམ་པོ་བསྙོན་དུ་
589



ཅི་ཞིག་འདུག ཐོབ་བྱའི་གྲུབ་པ་ལ་མཆོག་དང་ཐུན་མོང་གི་དངོས་གྲུབ་གཉིས་དང་ཐུན་་
མོང་གི་དངོས་གྲུབ་གཉིས་ལ་ཡང་ཆེན་པོ་གྲུབ་པ་བརྒྱད་དང་ཆུང་ངུ་ཞི་རྒྱས་དབང་དྲག་
ལ་སོཊ་པ་བཤད་པའི་ནང་ནས། ཆུང་ངུ་ཞི་རྒྱས་དབང་དྲག་དངོས་གྲུབ་ཐོབ་པའི་གྲུབ་་་
ཐོབ་ནི་ཕྱི་རོལ་པ་ལའང་དུ་མ་ཞིག་འོང་སྟེ་རིགས་སྔགས་འཆང་གྲུབ་པའི་དྲང་སྲོང་ཕྱི་་་
རོལ་པ་ལ་མང་དུ་མཆིས་པའི་ཕྱིར། དེ་བས་ན་གྲུབ་ཐོབ་ཐམས་ཅད་ཀྱིས་དབུ་མའི་ལྟ་བ་
ཕྲ་མོའི་ལམ་ནས་གཟིགས་པར་ཐག་རྦད་ཀྱིས་བཅད་པ་འདི་ནི་ཁྱོད་ཀྱི་བླ་མ་འོག་ནས་་་་་
མིང་འདོན་དཀའ་བ་ཞིག་སྣང་བ་འདི་གཉིས་ཀྱིས་རྒྱུད་སྡེའི་དོན་ལ་འདྲིས་པར་བྱས་མ་་
བྱས་ཀྱི་ལན་གསལ་བར་བཏབ་སྟེ་ལྟད་མོ་ཤིན་ཏུ་ཆེའོ། །ད་ནི་བཤད་པ་དངོས་ལ་དཔྱད་་་
པར་བྱ་སྟེ། གནས་ལུགས་བསྟན་པའི་སྒོ་ངོས་བཟུང་བ། བསྟན་བྱ་གནས་ལུགས་ཀྱི་རང་་་
བཞིན། ཡིད་ཆེས་པའི་ལུང་དང་སྦྱར་བ་གསུམ་ལས། དང་པོའི་སྐབས་སུ་དབུ་མའི་ལྟ་བ་་་
སྟོན་པའི་ཡུལ་གྱི་གདུལ་བྱ་དེ་ལ་ཕྱི་ནང་གི་དངོས་པོར་སྨྲ་བའི་གྲུབ་མཐའ་གང་ཡང་རུང་
བ་ལ་ཞུགས་པའི་གྲུབ་མཐས་བློ་བསྒྱུར་བ་དང་གྲུབ་མཐས་བློ་མ་བསྒྱུར་ཡང་ཐེག་ཆེན་གྱི་
རིགས་སད་པའི་སྟོབས་ཀྱིས་གནས་ལུགས་རྟོགས་པ་དོན་དུ་གཉེར་བ་གཉིས་ཡོད་པ་ལས།
དང་པོ་ཕྱི་རོལ་པའི་དངོས་པོར་སྨྲ་བ་རྣམས་ལ་ནི་དབུ་ཚད་ཀྱི་གཞུང་ནས་བཤད་པའི་་་་
རིགས་པས་རང་རང་གི་ལོག་རྟོག་སུན་ཕྱུང་ནས་དབུ་མའི་ལྟ་བ་སྟོན་པའི་སྣོད་དུ་འགྱུར་
ལ། རང་སྡེ་དངོས་སྨྲ་བའི་གྲུབ་མཐའ་ལ་ཞུགས་པ་ཉན་ཐོས་སྡེ་གཉིས་ལྟ་བུ་ལ་རྡུལ་ཕྲན་་
བདེན་པར་གྲུབ་པ་སེམས་ཙམ་གྱི་རིགས་པས་སུན་ཕྱུང་སྟེ་ཤེས་པ་ལ་བདེན་འཛིན་གྱི་་་་
ལྷག་མ་ལུས་པ་དེ་ཡང་གཅིག་དུ་བྲལ་སོགས་ཀྱི་རྟགས་ཀྱིས་བཀག་པ་ནི་དབུ་མའི་ལྟ་བའི་
སྣོད་ཡིན་ནོ། །ཞེས་དང༌། གདུལ་བྱ་གཉིས་པ་ལ་ནི་དང་པོ་ཉིད་ནས་བདག་མེད་གཉིས་ཀྱི་
བསྒོམ་ཚུལ་དམིགས་ཐུན་རེ་རེ་བཞིན་དུ་ཁྲིད་ཀྱི་ཚུལ་དུ་བསྟན་པས་ཆོག་པ་ཡིན་གྱི། རྒོལ་
ཕྱི་རྒོལ་གྱི་རྣམ་གཞག་བྱས་ནས་རྩོད་པ་བྱ་བའི་དོན་མིན་ཏེ། འདི་ནི་འཇུག་པར། སོ་སོ་སྐྱེ་
བོའི་དུས་ནའང་ཞེས་སོགས་ཀྱིས་སྟོན་ལ། དེས་ཀྱང་བསྒོམ་པར་བྱ་བའི་དམིགས་པ་མ་གོ་
ན་གཞུང་ནས་བཤད་པའི་རིགས་པ་རྣམས་ཞིབ་ཏུ་བཤད་དགོས་པ་ཡིན་ནོ། །ཞེས་སོགས་
590



བྲིས་པ་འདི་རྣམས་ལ་ནོར་ཉན་པ་ཚིག་གཅིག་ཀྱང་མི་འདུག་སྟེ་རིམ་པ་བཞིན་དཔྱད་ན་
དངོས་སྨྲ་བ་ལ་ཕྱི་རོལ་པའི་དངོས་སྨྲ་བ་དང་རང་སྡེའི་དངོས་སྨྲ་བ་གཉིས་སུ་འབྱེད་པའི་
རྒྱུ་མཚན་ཅི་ཡིན། དངོས་པོ་བདེན་གྲུབ་ཏུ་སྨྲ་བ་ལ་ཕྱི་ནང་གི་སྡེ་པ་གཉིས་སུ་ཡོད་པས་སོ་
སྙམ་ན། འོ་ན་དོན་སྨྲ་གཉིས་ལ་ཡང་ཕྱི་ནང་གཉིས་སུ་འབྱེད་རིགས་པར་ཐལ། ཕྱི་རོལ་གྱི་
དོན་ཡོད་པར་སྨྲ་བ་ལ་ཡང་ཕྱི་ནང་གི་སྡེ་པ་གཉིས་ཡོད་པའི་ཕྱིར། འདོད་ན། དོན་སྨྲ་སྔར་
སྡེ་གཉིས་ཡིན་པ་ལ་ད་ཕྱིན་ཆད་སྡེ་གསུམ་དུ་འགྱུར་རོ། །གལ་ཏེ་ཕྱི་དོན་ཡོད་པར་སྨྲ་ཞེས་
བཤད་པ་ཙམ་ཡིན་གྱི་དོན་སྨྲ་དངོས་ནི་རང་སྡེ་ཉིད་ལ་འདོག་གོ། །སྙམ་ན་བདེན་ཏེ།
དངོས་པོ་བདེན་གྲུབ་སྨྲ་བས་ན་དངོས་སྨྲ་བས་ན་དངོས་སྨྲ་བ་ཞེས་བཤད་པ་ཙམ་ཡིན་གྱི་
དངོས་སྨྲ་བ་དངོས་ནི་རང་སྡེ་ཉིད་ལ་འཇོག་པས་མུ་སྟེགས་དངོས་སྨྲ་བས་ཕྱིན་ཆད་མ་་་
ལབ་ཅིག་གོ། །
ལྟ་བ་སྟོན་པའི་རིམ་པ་ཡང་། མུ་སྟེགས་དངོས་སྨྲ་བ་དབུ་སེམས་ཀྱི་རིགས་པས་ལོག་་
རྟོག་སུན་ཕྱུང་སྟེ་རང་གི་གྲུབ་མཐའ་དོར་བ་ན་དབུ་མའི་ལྟ་བ་སྟོན་པའི་སྣོད་དུ་འགྱུར་བ་
བཞིན་དུ་ཉན་ཐོས་སྡེ་གཉིས་སོགས་རང་སྡེ་དངོས་སྨྲ་བ་ལ་ཡང་ལོག་རྟོག་སུན་ཕྱུང་སྟེ་་་
རང་གི་གྲུབ་མཐའ་དོར་བ་ན་དབུ་མའི་ལྟ་བ་སྟོན་པའི་སྣོད་དུ་འགྱུར་བར་མཚུངས་པས་
རིམ་པ་མི་འདྲ་བའི་ནུས་པ་ལྷག་པོ་མེད་བཞིན་དུ་ལྟ་བ་སྟོན་པའི་རིམ་པ་དེ་གཉིས་ལ་སོ་
སོར་འབྱེད་པ་ནི་རྨོངས་པ་ངོ་མཚར་བསྐྱེད་པའི་ཆེད་ཁོ་ནར་ཡོད་དོ། །ཡང་གདུལ་བྱ་་་་
གཉིས་པ་ལ་ནི་དང་པོ་ཉིད་ནས་བདག་མེད་གཉིས་བསྒོམ་ཚུལ་གྱི་ཁྲིད་སྟོན་པ་མ་་་་་་་
གཏོགས་རྩོད་ལན་དུ་བྱ་མི་དགོས། གལ་ཏེ་ཁྲིད་མ་གོ་ན་གཞུང་ནས་བཤད་པའི་རིགས་པ་
རྣམས་ཞིབ་ཏུ་བཤད་པར་བྱའོ། །ཞེས་པ་ནི་ཁྱོད་འདྲ་བའི་ལྟ་བ་སྟོན་པའི་སློབ་དཔོན་ནི་་
ཐབས་ལ་མཁས་པ་སྟེ། ཕྱི་ནང་གི་དངོས་སྨྲ་བ་གྲུབ་མཐས་བློ་བསྒྱུར་བ་གཉིས་པོ་ལ་ཡང་་
དང་པོ་ཉིད་ནས་རྩོད་པ་བྱ་མི་དགོས་སྟེ་ཁྲིད་བཤད་པས་ཆོག གལ་ཏེ་ལྟ་ཁྲིད་མ་གོ་ན་
གཞུང་ནས་བཤད་པའི་རིགས་པ་རྣམས་ཞིབ་ཏུ་བཤད་དགོས་སོ་ཞེས་ཁོ་བོས་སྨྲས་ན་ཅི་་
ཟེར། གཞན་ཡང་གདུལ་བྱ་གསར་པ་འདིས་དང་པོ་ཉིད་ནས་ཚོགས་གསོག་མི་དགོས།
591



སངས་རྒྱས་པ་རང་གིས་ཆོག་གལ་ཏེ་འཚང་རྒྱ་མ་ནུས་ན་ནི་ཚོགས་མི་གསོག་ཀ་མེད་ཡིན་
ནོ། །སོ་སོ་སྐྱེ་བོའི་དུས་ནའང་སྟོང་པ་ཉིད་ཐོས་ནས། །ཞེས་སོགས་ཀྱི་ལྟས་ནི་ཐེག་ཆེན་གྱི་
རིགས་སད་པའི་ལྟས་མིན་གྱི་སྟོང་ཉིད་ཀྱི་ལྟ་བ་གོ་བ་ལ་སྔོན་གོམས་པར་བྱས་པའི་བག་་་
ཆགས་སད་པའི་ལྟས་ཡིན་པས་ཉ་དང་ཉུང་མ་གཉིས་མ་བསྲེ་ཞིག ཅེས་སོགས་སྔར་བརྗོད་
ཟིན་ལ་དབུ་མའི་གཞུང་ལས་གསུངས་པའི་རིགས་པ་རྣམས་ཀྱིས་གནོད་ཚུལ་རང་ཉིད་་་་
ཀྱིས་ལེགས་པར་བསམས་པས་རང་རྒྱུད་ཀྱི་བདེན་འཛིན་གྱི་ཞེན་ཡུལ་སུན་འབྱིན་ནུས་པ་
དགོས་པའི་གཙོ་བོ་དང་། དེ་ནས་གདུལ་བྱ་གཞན་ལ་ཡང་རིམ་པ་དེ་ལྟར་དུ་བསྟན་པ་ལ་
ཕན་འདོགས་ནུས་པ་ཡིན་གྱི་གཞུང་ཆེན་མོ་ནས་བཤད་པའི་རིགས་པ་རྣམས་གཞན་ཞིག་
དང་རྩོད་ལན་བགྱིད་པའི་ཐབས་ཁོ་ནར་གཟུང་ན་གཞུང་གདམས་ངག་ཏུ་འཆར་བའི་་་
གེགས་ཆེན་པོར་འགྱུར་ལ། གཞུང་ནས་ཀུན་བརྟགས་ཀྱིས་བཟུང་ཚུལ་འགོག་པ་དུ་མ་ཞིག་
གསུངས་ཀྱང་དེ་རྣམས་རང་རྒྱུད་ཀྱི་ལྷན་སྐྱེས་ཀྱི་ཞེན་ཡུལ་འགོག་པའི་ཐབས་སུ་ངེས་པར་
གོ་དགོས་ཏེ། དཔེར་ན་རང་རེའི་གཟུགས་ཕུང་ལྟ་བུ་ནི་རང་བཞིན་གྱིས་སྐྱེ་བ་མཐའ་་་་་
བཞིའི་སྐྱེ་ཚུལ་གང་རུང་ལས་མ་འདས་ཤིང་མཐའ་བཞི་ལས་སྐྱེ་བ་ལ་རིགས་པ་འདི་དང་
འདི་འདྲ་བས་གནོད་པར་འདུག་སྙམ་དུ་དོགས་པའི་མཐའ་བཀག་ནས། དེའི་ཕྱིར་རང་གི་
ཕུང་པོ་འདི་ཡང་རང་བཞིན་གྱིས་སྐྱེ་བ་གཏན་མེད་དོ་སྙམ་དུ་ངེས་པ་འདྲེན་པ་ལྟ་བུ་ཡིན་
གྱི་བདག་སྐྱེ་འགོག་པའི་རིགས་པ་རྣམས་གྲངས་ཅན་པའི་མི་ཞིག་དང་མི་མཐུན་བར་དུ་་
དགོས་པ་མེད་པར་བཟུང་ན་མི་ཁྱོད་ཀྱི་གོ་ཡུལ་དེ་ཙམ་དུ་འགྱུར། དེའི་མཇུག་ཏུ་བསྟན་བྱ་
གནས་ལུགས་ཀྱི་རང་བཞིན་ལ་སྔོན་གྱི་མཁས་པ་རྣམས་གཞི་དབུ་མ་བདེན་གཉིས་ཟུང་་་
འཇུག ལམ་དབུ་མ་ཐབས་ཤེས་ཟུང་འབྲེལ། འབྲས་བུ་དབུ་མ་སྐུ་གཉིས་ཟུང་འཇུག་གསུམ་
དུ་བསྡུ་བར་གསུངས་པ་ལྟར་བཤད་ན། དང་པོ་ལ་ཡང་ཀུན་རྫོབ་ཀྱི་རྣམ་གཞག་དང་དོན་
དམ་གྱི་རྣམ་གཞག་གཉིས་ལས། དང་པོ་ནི་ཉན་ཐོས་སྡེ་གཉིས་ཀྱི་གྲུབ་མཐའ་སྔོན་དུ་སོང་
ནས་ཞེས་པ་ནས། དེ་གཉིས་ལས་གཞན་པའི་ཤེས་ངོར་ནི་གཉིས་ཀ་མེད་པར་ཤེས་པར་་་་་
བྱའོ་ཞེས་པའི་བར་རྣམས་ལ་གྲུབ་མཐའ་འཇོག་ཚུལ་གྱི་སྙིང་པོ་གང་ཡང་མ་སྣང་མོད་་་་
592



ཅུང་ཟད་དཔྱད་ན་སྔ་རབས་པ་འགའ་ཞིག་གི་ཐ་སྙད་ཀྱི་རྣམ་གཞག་ལ་ཡང་ཡོད་མིན་་་་
མེད་མིན་ཁས་ལེན་པ་གཞུང་གི་དགོངས་པ་ཡིན་པས་ཁྱོད་ཀྱི་ཐ་སྙད་ཀྱི་རྣམ་གཞག་ལ་་་
ཡོད་མིན་མེད་མིན་སོགས་ཇི་ལྟར་གྲགས་པ་ལྟར་ཁས་ལེན་ཞེས་པ་ནི་དྲན་པ་རྣལ་དུ་མི་་་
གནས་པའི་གཏམ་སྟེ། གཉིས་སུ་མེད་པའི་བློ་ནི་དངོས་པོ་དང་དངོས་པོ་མེད་པ་སོགས་པ་
མཐའ་གཉིས་དང་བྲལ་བའི་ཤེས་རབ་བོ། །ཞེས་སོགས་ཀྱིས་འཇུག་པ་རྩ་འགྲེལ་དྲངས་་་་
ནས་དངོས་པོ་དང་དངོས་པོ་མེད་པ་གཉིས་མཐར་ཁས་བླངས་པ་དང་གཅིག་ཐ་དད་་་་་་
སོགས་ཀྱང་མཐར་ཁས་བླངས་པ་རྣམས་ཡིད་ལ་ཞོག་ཅིག ཤེས་བྱ་ཆོས་ཅན། དབུ་མ་པས་
དངོས་པོ་དང་དངོས་པོ་མེད་པ་གཅིག་ཐ་དད་སོགས་ཁས་ལེན་རིགས་པར་ཐལ། ཐ་སྙད་
ལ་དཔྱོད་པའི་ཚེ་དེ་དག་ཁས་ལེན་རིགས་པ་གང་ཞིག དོན་དམ་པར་ཁས་ལེན་ཐམས་་་་
ཅད་དང་བྲལ་བ་ཡིན་པའི་ཕྱིར། རྟགས་སླ། འདོད་ན། རེ་ཤིག་སོང་མོད། ད་ནི་ཤེས་བྱ་་་་
ཆོས་ཅན། དབུ་མ་པས་མཐའ་བཞི་ཁས་ལེན་རིགས་པར་ཐལ། དངོས་པོ་དང་དངོས་མེད་
གཅིག་ཐ་དད་ཁས་ལེན་རིགས་པ་གང་ཞིག དེ་ཐམས་ཅད་ཀྱང་མཐའ་འབའ་ཞིག་ཡིན་་་་
པའི་ཕྱིར། གལ་ཏེ་ཐ་སྙད་ལ་དཔྱོད་པའི་ཚེ་མཐའ་བཞི་ཡང་ཁས་ལེན་ནོ་སྙམ་ན། ཐ་སྙད་
ལ་དཔྱོད་པའི་ཚེ་ཆད་མཐའ་ཡང་ཁས་ལེན་རིགས་པར་ཐལ། དེའི་ཚེ་མཐའ་བཞི་ཁས་་་་
ལེན་རིགས་པའི་ཕྱིར་ཏེ། འོ་ན་ཐ་སྙད་ལ་དཔྱོད་པའི་ཚེ་འཇིག་རྟེན་གྱི་ཐ་སྙད་རྒྱུན་ཆད་་
པར་ཁས་ལེན་རིགས་པར་ཐལ། དེའི་ཚེ་ཆད་མཐའ་ཁས་ལེན་རིགས་པའི་ཕྱིར་རོ། །དེས་ན་
མི་ཁྱོད་ཀྱི་ཀུན་རྫོབ་ཀྱི་རྣམ་གཞག་ནི་ཤིན་ཏུ་ངོ་མཚར་བ་ཞིག་གོ། །ཡང་ཁྱོད་ཀྱིས་ས་བོན་
ལས་མྱུ་གུ་སྐྱེ་བ་དང་ལས་ལས་འབྲས་བུ་འབྱུང་བ་སོགས་ཀྱི་རྣམ་གཞག་ལ་བློ་ལ་དེ་ལྟར་་
སྣང་བ་ཙམ་དང་དེར་རྗེས་འབྲངས་ནས་ཐ་སྙད་དེ་དག་བྱེད་པ་ཙམ་སྒྲུབ་བྱེད་དུ་འགོད་
པ་མ་གཏོགས་སྒྲུབ་བྱེད་གཞན་ཚོལ་བ་མི་རིགས་པས་ཐ་སྙད་ཀྱི་རྣམ་གཞག་ལ་ཐ་སྙད་དེ་
ཁོ་ན་ཁས་ལེན་ནོ་ཞེས་བྲིས་པ་ནི་རྗེ་བླ་མའི་བཞེད་པ་ཕྱོགས་འདྲ་ཙམ་ཞིག་བླངས་པར་་་
འདུག་ཀྱང་ཞིབ་ཆ་མ་ཐོན་པར་སྣང་བས་འདི་ལྟར་དཔྱད་དེ། ཤེས་བྱ་ཆོས་ཅན། དབུ་མ་
པས་སྒྲ་རྟག་མི་རྟག་དཔྱོད་པའི་ཚེ་མི་རྟག་པར་བློ་ལ་སྣང་བ་ཙམ་མ་གཏོགས་སྒྲུབ་བྱེད་་་་
593



གཞན་འགོད་མི་རིགས་པར་ཐལ། དེ་ལྟར་དཔྱོད་པ་དེ་ཐ་སྙད་ཀྱི་རྣམ་གཞག་ལ་དཔྱོད་པ་
ཡིན་པའི་ཕྱིར། ཁྱབ་པ་ཁས་བླངས་། འདོད་ན། དབུ་མ་པས་སྒྲ་མི་རྟག་པའི་སྒྲུབ་བྱེད་དུ་་་
བྱས་པ་འགོད་མི་རིགས་པར་ཐལ། འདོད་པ་དེའི་ཕྱིར། ཡང་ཤེས་བྱ་ཆོས་ཅན། ཐ་སྙད་དུ་
སྐྱེ་བ་སྔ་ཕྱི་མེད་པའི་རྣམ་གཞག་དེ་ཡང་ཁས་ལེན་རིགས་པར་ཐལ། སྐྱེ་བ་སྔ་ཕྱི་མེད་པར་
རྒྱང་འཕེན་གྱི་བློ་ལ་བསྙོན་མེད་དུ་སྣང་ཞིང་དེའི་རྗེས་སུ་འབྲངས་ནས་དེ་ལྟར་ཐ་སྙད་་་
བྱེད་པའི་ཕྱིར། ཁྱབ་པ་མེད་ན་ཐ་སྙད་ཀྱི་རྣམ་གཞག་ལ་དཔྱོད་པའི་ཚེ་བློ་ལ་བསྙོན་མེད་་
དུ་སྣང་བ་ཙམ་གྱིས་འཇོག་ནུས་པར་བུད། གལ་ཏེ་སྐྱེ་བ་སྔ་ཕྱི་མེད་པའི་ཐ་སྙད་རྒྱང་་་་་་
འཕེན་མ་གཏོགས་འཇིག་རྟེན་གཞན་གྱིས་མི་བྱེད་དོ་སྙམ་ན། ས་བོན་ལས་མྱུ་གུ་སྐྱེ་བའི་ཐ་
སྙད་ཀྱང་འཇིག་རྟེན་ཐམས་ཅད་ཀྱིས་མི་བྱེད་པས་མཚུངས་སོ། །གལ་ཏེ་སྐྱེ་བ་སྔ་ཕྱི་མེད་་
པའི་ཐ་སྙད་རྒྱང་འཕེན་གྱིས་བྱེད་ཀྱང་དེ་ཐ་སྙད་དོན་མཐུན་དང་བསྙོན་མེད་མིན་པས་
ཉེས་པ་མེད་དོ་སྙམ་ན། སྔར་ཁྱོད་ཀྱིས་དེ་ཙམ་ཡང་སྨྲ་མ་ཤེས་མོད། འོན་ཀྱང་ཐ་སྙད་དོན་
མཐུན་ཞེས་པ་ཇི་ཙམ་ལ་འཇོག་ཐ་སྙད་དེ་ལྟར་བཞག་པ་ལ་གནོད་བྱེད་མེད་པའོ་སྙམ་ན་
གནོད་བྱེད་ཡོད་མེད་ཀྱང་སོ་སོའི་བློ་ངོ་འབའ་ཞིག་ཡིན་ན་ད་དུང་ཡང་མཚུངས་པར་་་་་
འགྱུར་རོ། །ཡང་ཁྱོད་ཀྱི་སྐབས་འདིར་བརླན་གཤེར་ཕོར་གང་ལ་མིའི་མིག་ཤེས་ཀྱིས་་་་་
བལྟས་པའི་ཚེ་ཆུ་ཡོད་དེ། ཆུ་མིག་ཤེས་ལ་སྣང་བའི་ཕྱིར། རྣག་ཁྲག་མེད་དེ། རྣག་ཁྲག་མི་་
སྣང་བའི་ཕྱིར། འོ་ན་ཡི་དྭགས་ཀྱིས་རྣག་ཁྲག་ཏུ་མཐོང་བའི་ཚེ་ན་རྣག་ཁྲག་ཇི་ལྟར་ཡོད་་
སྙམ་ན། མིག་ཤེས་དེའི་ངོ་བོར་རྣག་ཁྲག་ཡོད་ཅིང་ཆུ་མེད་པ་ནི་སྔ་མ་དང་འདྲའོ། །ཞེས་་
བྲིས་པ་ནི་ཐལ་འགྱུར་པའི་ཐ་སྙད་འཇོག་ཚུལ་སྔོན་མེད་པ་ཞིག་སྟེ། ཤེས་བྱ་ཆོས་ཅན། སྒྱུ་
མ་མཁན་གྱིས་རྗེ་ཤིང་རྟ་གླང་དུ་སྤྲུལ་པའི་ཚེ་ན་རྟ་གླང་ཡོད་པར་ཐལ། དེའི་མིག་ཤེས་ལ་
སྣང་བའི་ཕྱིར། རྡེའུ་ཤིང་བུ་མེད་པར་ཐལ། དེའི་མིག་ཤེས་ལ་མི་སྣང་བའི་ཕྱིར། སྔ་ཕྱིའི་་་
ཁྱབ་པ་ཁས་བླངས། འདོད་ན། ཁྱོད་འདྲ་བའི་ཐ་སྙད་འཇོག་ཚུལ་ལ་དེ་ལས་འོང་ཐབས་་
མེད་དོ། །ཡང་བརླན་གཤེར་ཕོར་གང་ལ་མི་དང་ཡི་དྭགས་གཉིས་ཀས་དུས་གཅིག་ལ་་་་་
བལྟས་པའི་ཚེ་ན་ཆུ་དང་རྣག་ཁྲག་གཉིས་ཀ་ཡོད་པར་ཐལ། གཉིས་ཀ་མིག་ཤེས་ལ་སོ་སོར་
594



སྣང་བའི་ཕྱིར། རྟགས་ཁས་བླངས། འདོད་ན། རྗེ་བླ་མ་བཀག་པ་དྲན་པར་གྱིས་ཤིག ཤེས་་
བྱ་ཆོས་ཅན། ཤཱཀྱ་ཐུབ་པའི་གཟུགས་ལ་རྫོགས་བྱེད་དང་ཀུན་དགའ་བོ་གཉིས་ཀྱིས་དུས་་
གཅིག་ཏུ་བལྟས་པ་གཟུགས་དེ་ལ་མཛེས་མི་མཛེས་གཉིས་ཡོད་པར་ཐལ། བརླན་གཤེར་་
ཕོར་གང་ལ་མི་དང་ཡི་དྭགས་གཉིས་ཀྱིས་དུས་གཅིག་ཏུ་བལྟས་པའི་ཚེ་ན་ཆུ་དང་རྣག་་་་
ཁྲག་གཉིས་ཀ་ཡོད་པའི་ཕྱིར། འཁོར་གསུམ། ད་ནི་རང་གི་གྲུབ་མཐའ་ངན་པ་བོར་ལ་ཁོ་
བོ་ཅག་གི་རྗེས་སུ་མི་འབྲང་ཀ་མེད་ཀྱི་དུས་ལ་བབ་བོ། །མདོར་ན། ཁྱོད་ཀྱིས་ཐ་སྙད་འཇོག་
ཚུལ་འདི་ལ་བློ་ལ་སྣང་ཙམ་ལས་གཞན་པའི་སྒྲུབ་བྱེད་མེད་པར་ཁས་ལེན་ན་མི་དང་ཡི་་་
དྭགས་གཉིས་ཀྱིས་དུས་གཅིག་ཏུ་བལྟས་པའི་ཚེ་རྫས་ཆ་གཉིས་ཀ་ཡོད་པ་ངེས་པར་ཁས་་་
ལེན་དགོས་པས་ཁྱོད་ལྟར་ན་དངོས་འཛིན་ལྷག་པོ་བསྣན་པར་སོང་ངོ༌། །ཡང་ཐག་པ་ཁྲ་་
བོའི་སྟེང་གི་སྦྲུལ་དང་སྦྲུལ་གྱི་ཕུང་པོའི་སྟེང་གི་སྦྲུལ་གཉིས་ཀྱང་ཁྱོད་ལྟར་ན་ཐ་སྙད་དུ་་་
ཡོད་མེད་མཚུངས་པར་འགྱུར་ཏེ། གཉིས་ཀ་བློ་ལ་སྣང་བ་ཙམ་ཞིག་ཏུ་མཚུངས་ལ། དེ་ལས་
གཞན་པའི་སྒྲུབ་བྱེད་ཀྱང་མེད་པའི་ཕྱིར། ཡང་ཁྱོད་ཀྱིས། གཉིས་པ་དོན་དམ་པའི་རྣམ་་་
གཞུག་ལ་རིགས་པས་དཔྱད་དོན་རྗེས་མཐུན་པ་དང་འཕགས་པའི་མཉམ་གཞག་ལ་སྤྲོས་
པ་དང་བྲལ་བའི་ཚུལ་གྱིས་སྣང་བའི་དོན་དམ་མཚན་ཉིད་པ་ཡིན་མིན་གཉིས་ལས། ཞེས་
པ་ལས། དེ་དག་ནི་ཐེག་ཆེན་གྱིས་ཅུང་ཟད་ཙམ་ཡང་མ་རྟོགས་པའི་ཕྱིར་རོ། །ཞེས་པའི་་་
བར་མང་དུ་བྲིས་པ་རྣམས་ལ་བརྟགས་ན་རྒྱ་ནག་ཧྭ་ཤང་གསོན་པོར་འོང་སྣང་བས་སྔར་
སྡོམ་པ་གསུམ་གྱི་རབ་ཏུ་དབྱེ་བ་དྲངས་པ་ལྟར་ལུང་བསྟན་ཇི་བཞིན་ཐོག་ཏུ་བབ་སྣང་ངོ༌། །
དཀར་པོའི་ཆིག་ཐུབ་པ་ཁྱོད་ཀྱིས་ཡི་གེ་འདི་རྣམས་ལ་ཞིབ་ཏུ་བལྟས་ཀྱང་བག་ཆཊ་ངན་
པ་འདུག་པས། རགས་པ་ཙམ་ཞིག་དཔྱོད་ན། དབུ་མའི་གཞུང་ལས་ཆོས་ཀྱི་བདག་མེད་་་་
རིགས་པས་སྒྲུབ་པའི་རིགས་པ། རྡོ་རྗེ་གཟེགས་མ། ཡོད་མེད་སྐྱེ་འགོག མུ་བཞི་སྐྱེ་འགོག
གཅིག་དུ་བྲལ། རྟེན་འབྲེལ་གྱི་རིགས་པ་ལྔ་གསུངས། ཞེས་པ་ནི་ལྔ་བོ་གཙོ་ཆེའམ། ལྔ་བོ་་་
ལས་གཞན་མ་གསུངས་པར་ལྔར་གྲངས་ངེས་པ་གང་ཡིན། དང་པོ་ལྟར་ན་བོད་སྔ་མས་་་
དབུ་མའི་གཏན་ཚིཊ་ཆེན་པོ་བཞི་ཞེས་གྲཊ་པའི་སྐད་ཆ་ལ་ཁྱོད་ཀྱིས་ཀྱང་བདེན་པར་་་་་
595



བཟུང་འདུག་ནའང་། གཞན་རྣམས་ལ་གཏན་ཚིགས་ཆེན་པོའི་གོ་དོན་ཅི་ཡང་འཆད་རྒྱུ་་
མེད་པས་རི་བོང་ཅལ་རྒྱུགས་ཀྱི་གཏམ་ཏུ་སྣང་ལ། ཁྱོད་ཀྱིས་གཏན་ཚིགས་ཆེན་པོ་ལྔ་བྱེད་
པར་སྣང་བས་གཅིག་གིས་ལྷག་པར་འདུག་གོ། །གཉིས་པ་ལྟར་ན་དབུ་མའི་གཞུང་ལའང་
ཆོས་ཀྱི་བདག་མེད་སྒྲུབ་པའི་རིགས་པ་ལྔ་ལས་མ་གསུངས་འདུག་པ་ཐེག་ཆེན་གྱི་སྡེ་སྣོད་
དུ་སྟོང་ཉིད་གཏན་ལ་འབེབས་པའི་རིགས་པའི་རྣམ་གྲངས་མཐའ་ཡས་པར་གསུངས་་་་
པའི་གཏན་ཡང་རྣ་བས་མ་ཚོར་ཞིང་དབུ་མའི་གཞུང་རྣམས་མིག་གིས་མ་མཐོང་བར་ཟད་
དེ། བླུན་པོ་ཁྱོད་ལྟར་ན་རྩ་ཤེའི་རབ་བྱེད་རེ་རེའི་བདག་མེད་སྒྲུབ་པའི་རིགས་པ་རེ་རེ་་་
ཡང་ཚང་བར་མ་བསྟན་པའམ་ཡང་ན་རིགས་པ་གཅིག་ཉིད་རབ་བྱེད་ཐམས་ཅད་ཀྱིས་མ་
ཎི་བཟློ་བ་བཞིན་དུ་བཟླས་པར་འགྱུར་ཏེ། སྤྱིར་དབུ་མའི་གཞུང་ནས་ཆོས་ཀྱི་བདག་མེད་
སྒྲུབ་པའི་རིགས་པ་ལྔ་ལས་མ་གསུངས་པའི་ཕྱིར་རོ། །ཁོ་བོས་ནི་རྩ་བ་ཤེས་རབ་ཀྱི་རབ་་་
བྱེད་རེ་རེས་ཀྱང་སྟོང་ཉིད་ཕྲ་མོ་གཏན་ལ་འབེབས་པའི་རིགས་པའི་རྣམ་གྲངས་མི་འདྲ་་
བ་མང་དུ་བསྟན་པར་ཁོང་དུ་ཆུད་དེ། དེ་ཡང་རབ་བྱེད་དང་པོས་ཀྱང་རྒྱས་བཤད་ཀྱི་་་་
རིགས་པ་མི་འདྲ་བ་བཅུ་དང་། མཇུག་སྡུད་པའི་རིགས་པ་མི་འདྲ་བ་གཉིས་ཏེ། བཅུ་་་་
གཉིས་བསྟན་པ་དང་། གཉིས་པ་ཁོ་ནས་ཀྱང་བྱ་བ་རང་བཞིན་གྱིས་གྲུབ་པ་འགོག་པའི་་་
རིགས་པ་མི་འདྲ་བ་དགུ་བསྟན་པ་སོགས་རིགས་པའི་རྣམ་གྲངས་ཤིན་ཏུ་རྒྱས་པ་ཁོང་དུ་
ཆུད་ལ། ཁྱོད་ལྟར་ན། ལྟ་དེ་རང་གི་བདག་ཉིད་ནི། །དེ་ལ་ལྟ་བ་མ་ཡིན་ཉིད། །གང་ཞིག་་་
བདག་ལ་མི་ལྟ་བ། །ཞེས་སོགས་དང་། ནམ་མཁའི་མཚན་ཉིད་སྔ་རོལ་ན། །ནམ་མཁའ་་་་
ཅུང་ཟད་ཡོད་མ་ཡིན། །ཞེས་དང་། རེ་ཞིག་སོང་ལ་མི་འགྲོ་སྟེ། །ཞེས་སོཊ་ཀྱི་རིགས་པ་འདི་
རྣམས་གོང་དུ་སྨོས་པའི་རིགས་པ་ལྔ་པོ་གང་ཡིན་ད་སྨོས་ཤིག རྟེན་འབྲེལ་གྱི་གཏན་་་་་
ཚིགས་ལ་ནི་རིགས་པའི་རྒྱལ་པོ་རྟེན་འབྲེལ་ཞེས་ཡང་ཡང་བསྔགས་པའི་གནད་མང་དུ་་་
ཡོད་ལ། གཏན་ཚིགས་གཞན་རྣམས་ལ་ཆེན་པོ་དང་གཙོ་བོ་སོགས་ཀྱི་གོ་དོན་དེ་ཙམ་དུ་་་
ཡོད་པར་མ་མངོན་མོད། དེ་བས་ན་དབུ་མའི་གཞུང་ལས་ཆོས་ཀྱི་བདག་མེད་བསྒྲུབ་པའི་
རིགས་པ་ལྔ་ཞེས་བྲིས་པ་ནི། བླུན་པོའི་ཚོད་འཇོག་ཧ་ཅང་ཐལ་ཆེན་པོའོ། །དེའི་རྗེས་སུ་དེ་ ，
596



ལྟར་བདེན་པ་བཀག་པའི་ཚེ་རྟོག་པས་བདག་མེད་དུ་ཞེན་པ་ལས་མ་འདས་ཀྱང་དེའི་་་་
འོག་ཏུ་བདག་མེད་དུ་མངོན་པར་ཞེན་པ་ཉིད་ཀྱང་དགག་དགོས་པས་བདེན་སྟོང་གནས་
ལུགས་སུ་བཟུང་དུ་མི་རུང་ཏེ། དགག་བྱ་བདེན་པར་མེད་པས་དེ་བཀག་པའི་སྟོང་ཉིད་་་
ཀྱང་མི་རུང་ཕྱིར། ཞེས་བྲིས་པ་ནི་ངོ་མཚར་ཆེ་སྟེ། རང་རེའི་ལུགས་ཀྱི་བདེན་པས་སྟོང་་་
པའི་སྟོང་ཉིད་ཀྱང་མི་རུང་བའི་དངོས་སུ་ཁས་བླངས་པ་ད་ནི་འབྱུང་འཇིག་གཉིས་ནས་་
བཟུང་སྟེ་འཇིག་རྟེན་པའི་ཐ་སྙད་ཐམས་ཅད་ཀྱི་བར་ཁྱོད་ལ་མི་རུང་བར་འགྱུར་ཏེ། སྟོང་
ཉིད་གཏན་མི་རུང་བའི་ཕྱིར་རོ། །རྟགས་ཁས་བླངས་ཁྱབ་པ་ནི། གང་ལ་སྟོང་པ་ཉིད་རུང་
བ། །དེ་ལ་ཐམས་ཅད་རུང་བར་འགྱུར། །གང་ལ་སྟོང་ཉིད་མི་རུང་བ། །དེ་ལ་ཐམས་ཅད་་་་
རུང་མི་འགྱུར། །ཞེས་པའི་གཞུང་འདི་ལེགས་པར་བྲིས་ལ་མགུལ་དུ་བཏགས་ན་བཟོད་་་་
ངེས་པར་འགྱུར་རོ། །ཡང་ཁྱོད་ཀྱིས་འཕགས་པ་ཀླུ་སྒྲུབ་ཀྱིས་དགག་པ་གཉིས་ཀྱི་རྣལ་མ་མི་
གོ་བ་ནི་སྤྱིར་ཞལ་གྱིས་མ་བཞེས་ཤིང་འདི་ལ་དམིགས་ཕུག་པའི་དགག་པ་མཛད་པས་་་་
གཉིས་ཀ་མིན་པ་མིན་ན། གཉིས་ཀ་ཡིན་པར་ཁས་ལེན་མི་དགོས་ན་ཞེས་སྔར་དང་ད་ལྟ་་
གཉིས་ཀར་དྲིས་ནས་རང་བཞིན་མེད་པ་ཉིད་ལོག་ན། །རང་བཞིན་ཉིད་དུ་རབ་གྲུབ་་་་་
འགྱུར། །ཞེས་པས་ཐ་སྙད་དུ་དགག་པ་གཉིས་ཀྱི་རྣལ་མ་གོ་བར་བསྟན་ཞེས་བྲིས་པ་ནི་་་་
ཁྱོད་ཀྱིས་ཞར་ཀླུ་སྒྲུབ་ཡང་ཅོ་འདྲི་བ་སྟེ། འཕགས་པ་ཀླུ་སྒྲུབ་ཆོས་ཅན། ཁྱོད་ཀྱིས་དགག་
གཉིས་ཀྱི་རྣལ་མ་གོ་བར་ཞལ་གྱིས་བཞེས་པར་ཐལ། ཐ་སྙད་དུ་ཞལ་གྱིས་བཞེས་པའི་ཕྱིར།།
རྟགས་གསལ་དངོས་འགལ། ཁྱབ་པ་ནི་ཀླུ་སྒྲུབ་མི་དགོས་རྒྱང་འཕེན་གྱིས་ཀྱང་ཐ་སྙད་དུ་
ཁས་བླངས་ན་ཁས་བླངས་པར་འགྱུར་གྱི་དོན་དམ་པར་གྲུབ་པའི་ཁས་ལེན་ཞིག་མ་བྱུང་།
གི་བར་དུ་བསྒུགས་སྡོད་བྱེད་དགོས་ན་མི་ལྕོགས་སོ། །ངག་དོན་དྲིལ་བར་བྱ་སྟེ། ཤེས་བྱ་་་
ཆོས་ཅན། ཅི་ཡང་མི་འཛིན་པ་ཙམ་གནས་ལུགས་སྤྲོས་བྲལ་བསྒོམ་པ་ཡིན་པར་ཐལ།
གནས་ལུགས་བསྒོམ་པ་ཞིག་ནི་ཤེས་བྱ་ལ་ཡོད། ཕུང་པོ་དང་གང་ཟག་བདེན་པས་སྟོང་་་
པའི་སྟོང་ཉིད་བསྒོམ་པ་དེ་ཙམ་གནས་ལུགས་སྤྲོས་བྲལ་བསྒོམ་པ་མིན་པའི་ཕྱིར། རྟགས་་
ཁས་བླངས། འདོད་ན། རྒྱ་ནག་ཧྭ་ཤང་མིན་ཀྱང་གོ་བོ་ཧྭ་ཤང་ཡིན་པར་ཐག་རྦད་ཀྱིས་་་་
597



ཆོད་བྱུང་བས་ལམ་གོལ་འདུག་གོ། །གཉིས་པ་ལམ་དབུ་མ་ཐབས་ཤེས་ཟུང་འཇུག་ལ་སྤང་
བྱ་སྒྲིབ་པ་གཉིས་དང་། དེ་སྤོང་བྱེད་ཀྱི་གཉེན་པོ་གཉིས་སུ་ཕྱེ་ནས་དེ་ཙམ་ལ་ཆོས་ཀྱི་་་་
བདག་མེད་རྟོགས་པར་བྱས་ནས་དེ་ཐེག་པ་གསུམ་ཆར་ལ་ཡོད་པར་གསུངས་སོ། །ཞེས་་་་་
པའི་བར་དུ་བྲིས་པ་རྣམས་ནི་སྔར་རྣམ་པར་དཔྱད་པའི་ནང་དུ་མ་འདུས་པའི་ནུས་པ་་་་
ལྷག་པ་འགའ་ཡང་མི་འདུག སྐབས་དོན་ལ་བོད་སྒོམ་བླུན་པོའི་ལྟ་བ་ཞེས་ཕུགས་སུ་་་་་
འཚངས་ནས། དེར་བྱམས་ཆོས་དབུ་མ་སོགས་ཀྱི་གཞུང་ལུགས་རྣམས་མི་འགྲིག་བཞིན་དུ་
བསྒྲིག་པར་བརྩོན་པས་རང་ཉིད་ངལ་ཞིང་དོན་ལ་དཔྱོད་པའི་མཁས་པ་ཞིག་གིས་ལེགས་
པར་བརྟགས་ན་གང་དྲན་དྲན་ཡི་གེར་བྲིས་པར་མངོན་ཏེ། འདི་ལྟར་ཕུང་པོ་ལ་དམིགས་
ནས་བདེན་པར་འཛིན་པ་ཆོས་ཀྱི་བདག་འཛིན་ཡིན་པས་ཤེས་སྒྲིབ་ཡིན་ལ། ཆོས་ཀྱི་་་་
བདག་འཛིན་བདེན་འཛིན་ཡིན་པས་མ་ཁྱབ་སྟེ། མཐའ་བཞིའི་སྤྲོས་པ་ཕྱི་མ་གསུམ་དུ་་་་
འཛིན་པའི་བློ་ལ་ཡང་ཆོས་ཀྱི་བདག་འཛིན་ཡིན་པར་ཡོད་པའི་ཕྱིར་དང་། བདེན་འཛིན་
གྱི་སྒྲོ་འདོགས་ཆོད་ནས་བཏགས་པ་ཙམ་དུ་མངོན་པར་ཞེན་པའི་བློ་དེ་ཡང་ཆོས་ཀྱི་་་་་་
བདག་འཛིན་དུ་གསུངས་ཞེས་པའི་ཕྱིར་རོ། །ཞེས་བྲིས་པ་འདི་ལ་དཔྱད་ཀྱི་རྣ་བ་གཏོད་་་་
ཅིག ཤེས་བྱ་ཆོས་ཅན། བདེན་པར་མེད་པའི་བཏགས་པ་ཙམ་དེ་ཆོས་ཀྱི་བདག་ཕྲ་མོ་ཡིན་
པར་ཐལ། བདག་མེད་བརྟགས་པ་ཙམ་དུ་འཛིན་པ་ཆོས་ཀྱི་བདག་འཛིན་ཡིན་པའི་ཕྱིར།
རྟགས་ཁས། ཁྱབ་པ་ཡོད་དེ། ཆོས་ཀྱི་བདག་འཛིན་ཕྲ་མོའི་ཞེན་ཡུལ་ཆོས་ཀྱི་བདག་ཕྲ་མོར་
འཇོག་དགོས་པའི་ཕྱིར། རྩ་བར་འདོད་ན། བདེན་པར་མེད་པའི་བཏགས་པ་ཆོས་ཅན།།
ཁྱོད་ཆོས་ཀྱི་བདག་མིན་པར་ཐལ། ཁྱོད་གཞི་གྲུབ་པའི་ཕྱིར། ཁྱོད་ལྟར་ན་མ་རིག་པ་ལས་་
ཕྲ་བའི་ཉོན་མོངས་ཡོད་པར་ཐལ། བདེན་འཛིན་ལས་ཕྲ་བའི་ཆོས་ཀྱི་བདག་འཛིན་ཡོད་་
པའི་ཕྱིར། རྟགས་ཁས་བླངས་སོ། །ཡང་ཁྱེད་ཀྱིས་སྐབས་འདིར། ཁྱོད་རང་གི་བླ་མ་ཀུན་་་་
རིག་གིས་ཉན་རང་གི་ཕུང་པོ་བདེན་མེད་མ་རྟོགས་པར་འདོད་པ་བཀག་ནས་རང་ལུགས་
ལ་གང་ཟག་གི་བདག་མེད་རྟོགས་པ་ལ་ངེས་པར་ཕུང་པོ་བདེན་མེད་དུ་རྟོགས་དགོས་་་་
པས་ཉན་རང་གིས་ཀྱང་ཕུང་པོ་བདེན་མེད་རྟོགས་པ་དང་འོན་ཀྱང་མཐའ་བཞི་ཀ་ཡི་་་་
598



སྤྲོས་བྲལ་དེ་མ་གཏོགས་པས་ཐེག་པ་ཆེ་ཆུང་གཉིས་ལ་ལྟ་བའི་ཁྱད་པར་ཡོད་དོ། །ཞེས་་་་
བདེན་གྲུབ་བཀག་པའི་སྟོང་ཉིད་དེ་མེད་དགག་ཡིན་པས་དོན་དམ་བདེན་པ་དངོས་མིན།
མཐའ་བཞིའི་སྤྲོས་བྲལ་དེ་དོན་དམ་བདེན་པ་དངོས་ཡིན་ལ། ཐེག་ཆེན་མ་གཏོགས་ཉན་་
རང་གིས་མ་རྟོགས་པར་ཁས་ལེན་པར་སྣང་ཙམ། ད་ནི་ཅུང་ཟད་དཔྱད་པར་བྱ་སྟེ། མཐའ་
བཞིའི་སྤྲོས་བྲལ་དེ་དགག་པ་དང་སྒྲུབ་པ་གང་ཡིན། གང་ཡང་མིན་ནོ་ཞེ་ན། ཁྱོད་གཞི་མ་
གྲུབ་པར་ཐལ། དགག་སྒྲུབ་གང་རུང་མིན་པའི་ཕྱིར། གལ་ཏེ་དགག་པ་ཡིན་ནོ་ཞེ་ན། མེད་
དགག་ཡིན་ནམ་མ་ཡིན་དགག་ཡིན། དང་པོ་ལྟར་ན་དེ་ཆོས་ཅན། ཁྱོད་དོན་དམ་བདེན་པ་
མིན་པར་ཐལ། མེད་དགག་ཡིན་པའི་ཕྱིར། འཁོར་གསུམ། མ་ཡིན་དགག་ཡིན་སྙམ་ན།།
ཆོས་གཞན་གང་འདྲ་ཞིག་ཤུགས་ལ་འཕངས་ཀྱང་སྤྲོས་བྲལ་མ་ཡིན་པར་ཐལ། ཆོས་གཞན་
གྱི་སྤྲོས་པ་ཞིག་འཕངས་འདུག་པའི་ཕྱིར། གལ་ཏེ་བསྒྲུབ་པ་ཡིན་ནོ་ཞེ་ན། དོན་དམ་བདེན་
པ་བསྒྲུབ་པ་རང་དབང་བར་འདོད་པ་སྔོན་གྱི་དོལ་པོ་དང་ད་ལྟར་གྱི་བོད་སྒོམ་བླུན་པོ་་་
ཕྱག་རྒྱ་བར་ཁས་ལེན་པ་དག་གི་གཞུང་འཛུགས་པ་ལ་ཁྱོད་ཀྱང་རིངས་པར་ཆས་སམ།
བླུན་པོ་བློའི་སྤུ་རིས་དང་སྒྲའི་བརྗོད་ཚུལ་དང་དབྱེ་བ་མི་ཕྱེད་པ་རྣམས་ལ་དགག་པ་དང་
བསྒྲུབ་པའི་རྣམ་གཞག་གླེང་བར་མི་སྤྲོ་བས་བཏང་སྙོམས་སུ་བཞག་གི། ཁྱོད་ཀྱིས་ཁྱད་་་་་
པར་ཕྲ་མོ་འབྱེད་པར་རྩོམ་ན་མཐའ་བཞིའི་སྤྲོས་བྲལ་ཟེར་བའི་ཁྱོད་རང་གི་གཙིགས་པོ་་
ཆེ་དེ་ཉིད་མེད་དགག་འབའ་ཞིག་ཡིན་པར་ཁས་ལེན་དགོས་ཏེ། ཡོད་པ། མེད་པ། གཉིས་ཀ
གཉིས་ཀ་མིན་པ་བཞི་དང་བྲལ་བ་ཙམ་ལ་འཇོག་དགོས་པའི་ཕྱིར། མདོར་ན་ཁྱོད་ཀྱི་ཡིད་
ལ་གློ་བུར་བའི་སྐྱོན་ཞིག་ཆཊ་པས་ཀུན་སློང་ཆེད་དུ་སྐྱོག་ན་མ་གཏོགས་དགག་བྱ་གང་་་
ཡང་རུང་བ་བཀག་ཙམ་གྱི་ཆ་ལ་མེད་དགག་ཏུ་འཇོག་མ་ཤེས་ན་བོད་སྒོམ་བླུན་པོ་དང་་་
ཁྱད་པར་མི་སྣང་བས་བློའི་འཆར་ཚུལ་དང་ཚིག་གི་བརྗོད་ཚུལ་ཕྲ་མོ་ད་དུང་བསླབ་་་་་་
དགོས་སྟེ། འདི་ནི་ངའི་གདམས་ངག་གོ། །དེ་བས་གཟུགས་ནས་རྣམ་མཁྱེན་གྱི་བར་གྱི་ཆོས་
རྣམས་གང་རུང་བའི་སྟེང་དུ་མིང་གིས་ཕར་བཏཊ་པ་ཙམ་བཞག་པ་མིན་པའི་ཡུལ་རང་་
ངོས་ནས་གྲུབ་པས་བཀག་ཙམ་གྱིས་བདེན་སྟོང་དེ་ཉིད་དབུ་མའི་གཞུང་ལུགས་རྣམས་་་་
599



ལས་རྩལ་དུ་བཏོན་ནས་བསྒྲུབས་ཤིང་དེ་ཙམ་གྱིས་སྟོང་ཉིད་ལེགས་པར་གོམས་པས་སྤྲོས་
པ་ཐམས་ཅད་བཟློག་པར་གསུངས་ཏེ། རྩ་ཤེར། གང་གིས་རྟེན་ཅིང་འབྲེལ་བར་འབྱུང༌། །
ཞེས་པ་ནས། སྤྲོས་པ་ཉེར་ཞི་ཞི་བསྟན་པ། །ཞེས་སོགས་ཀྱིས་རྟེན་འབྲེལ་སྤྲོས་པ་ཐམས་་་
ཅད་དང་བྲལ་བ་མདོར་བསྟན་ནས། རབ་བྱེད་ཉེར་བདུན་གྱིས་དེ་ཉིད་ལེགས་པར་གཏན་
ལ་ཕབ། དོན་དེ་གོམས་པར་བྱས་པས་ལྟ་ངན་གྱི་སྤྲོས་པ་ཐམས་ཅད་བཟློག་པར་གསུངས་
པའི་ཕྱིར་རོ། །ལྟ་བ་ཐམས་ཅད་སྤངས་པའི་ཕྱིར། །དམ་པའི་ཆོས་ནི་སྟོན་མཛད་པ། །ཞེས་
དང་། རབ་བྱེད་བཅོ་བརྒྱད་པར། ལས་དང་ཉོན་མོངས་ཟད་ལས་ཐར། །ལས་དང་ཉོན་་་་་
མོངས་རྣམ་རྟོག་ལས། །དེ་དག་སྤྲོས་ལས་སྤྲོས་པ་ནི། །སྟོང་པ་ཉིད་ཀྱིས་འགག་པར་འགྱུར།།
ཞེས་སྤྱིར་སྤྲོས་པའི་མཚན་མ་ཐམས་ཅད་དང་། ཁྱད་པར་དུ་ཁྱོད་ལྟ་བུའི་རྒོལ་ངན་གྱི་སྤྲོས་
པ་གང་ཇི་སྙེད་ཅིག་བྱུང་བ་ཐམས་ཅད་བདེན་སྟོང་མེད་དགག་ཙམ་དེ་ཉིད་ཀྱིས་བཟློག་་་
པར་གསུངས་སོ། །འདིར་སྨོས་པ། གོ་བོ་རྨོངས་པའི་ཡིད་མཁར་གནས་བྱས་ཏེ། །ཉེས་་་་་
བཤད་ཆུ་ཡི་གཟེགས་མ་འཐོར་བྱེད་པའི། །སྤྲོས་པའི་ཆུ་འཛིན་རང་སར་དེངས་པ་དང་། །
མཉམ་དུ་ལེཊ་བཤད་ཉིན་མོའི་དབང་ཕྱུག་ཤར། །རང་ལུགས་གཞག་པ་མི་མཁས་པར་་་་་
བསྟན་ཟིན་ཏོ། །
༤. དོན་བསྡུས་ཏེ་སླར་བག་ཡོད་པར་གདམས་པ།
བཞི་པ་དོན་བསྡུས་ཏེ་བག་ཡོད་པར་གདམས་པ་ནི། དེ་ཡང་རང་ཅག་དལ་་་་་་
འབྱོར་གྱི་རྟེན་ནི་ཐོབ། རྒྱལ་བའི་བསྟན་པ་དང་ནི་མཇལ། བླང་དོར་གྱི་གནས་ནི་ཅུང་ཟད་
ཤེས། སྲིད་པའི་རྒྱ་མཚོ་མུ་མཐའ་བྲལ་བ་འདིའི་ནང་ནས་ཅི་ཐར་གྱི་མདུན་མ་ཞིག་ད་ལན་
བསྒྲུབ་དགོས་པའི་དུས་འདིར། སྤྱིར་ཁྱོད་དབུས་གཙང་གི་མཚན་ཉིད་པ་ད་ལྟ་ཐོས་བསམ་
གྱི་གྲར་ཞུགས་པ་རྣམས་ཀྱིས་གསུང་རབ་ཀྱི་དགོངས་པ་ཐེག་པ་ཆེ་ཆུང་གང་རུང་ཞིག་གི་
ལམ་ནས་བྱང་ཆུབ་གསུམ་པོ་གང་རུང་ཞིག་ཏུ་བགྲོད་པའི་ལམ་གྱི་རིམ་པ་ལ་ངེས་ཤེས་་་
གཏིང་ཚུཊ་འདྲོངས་པ་རེ་བྱས། ལམ་གྱི་ཐོག་མར་གཞི་རྩ་དོ་གལ་ཆེ་བ་རྣམས་ལ་གོ་བ་ཕྲ་
600



མོས་དྲངས་པའི་མྱོང་བ་ཐན་ཐུན་མ་མཐའ་རྩོལ་བཅས་ཡན་ཆད་ཙམ་རེ་དྲངས། ཇི་ཙམ་
ཤེས་པ་དེ་ཙམ་རང་གི་མྱོང་ཐོག་ཏུ་ཁེལ་བའི་ཉམས་ལེན་རེ་བྱས། ཕན་སེམས་བཅོས་མ་་་
ཙམ་ཚུད་ཆད་ཀྱིས་ཀྱང་གཞན་ལ་སྤེལ། ཚུལ་དེ་ལྟ་བུའི་ལ་བརྟེན་ནས་སྙིགས་མའི་དུས་་་
འདིར་བསྟན་པ་རིན་པོ་ཆེ་རིང་དུ་གནས་པའི་སྨོན་ལམ་འདུན་པ་དྲག་པོས་བཏབ། རང་
ཕྱོཊ་ལ་ཁ་བལྟས་པའི་ཆོས་ཚུལ་གང་ནུས་བསྒྲུབ་པ་མ་གཏོཊ་གཞན་ཕྱོཊ་ལ་ཞེ་སྡང་བའི་
སྒྲོ་སྐུར་ངན་སྨྲས་ཕྱོཊ་ལྷུང་གི་བསམ་སྦྱོར་ཁྱད་པར་དགེ་འདུན་སྡེ་རིས་སུ་བཅད་པའི་་་་
ཡུལ་གང་གཉན་ལ་སྒྲོ་སྐུར་བྱེད་པ་འདི་རིང་དུ་སྤངས་ཏེ་རང་རང་གི་གངས་རིའི་ཁྲོད་ཀྱི་
ཡུལ་ལྗོངས་ཇི་ལྟར་རིགས་པ་རྣམས་སུ་བདེ་བར་གནས་ན་ཅི་མ་རུང་སྙམ་དུ་བློའི་གཏིང་
ནས་སེམས་པ་ལེགས་ནའང་སྙིགས་མའི་དུས་ཀྱི་ངང་ཚུལ་རྣམས་མཚོ་རྡོལ་བ་ལྟར་གྱུར་ཏེ།
ཐོས་བསམ་པ་རྣམས་ཀྱིས་གསུང་རབ་ཀྱི་དགོངས་པ་མི་འཚོལ་བར་ཚིག་རྩོད་ཀྱི་ཟེ་འཐབ།
སྒོམ་ཆེན་དུ་ཁས་འཆེ་བ་རྣམས་ཀྱང་མུ་རྟུག་གི་ལྟ་བས་གཟེངས་མཐོ། གསང་སྔགས་པ་་་་
ཕལ་ཆེར་ལག་ལེན་གྱི་ཆོ་གས་འཚོ་བ་སྒྲུབ། གྲུབ་ཐོབ་ཏུ་གྲགས་པའི་ཕོ་རྒོད་རྣམས་འབྱུང་
པོས་ཡིད་བསྒྱུར་ཏེ་སྣང་བ་ལ་གང་དྲན་སྤྱོད་པའི་དུས་འདིར། ཁྱོད་གོ་བོས་ཀྱང་གླགས་
རྙེད་པར་སེམས་ཏེ། རྙེད་བཀུར་ཅུང་ཟད་འཐོབ་པའི་བསམ་པས་རྗེ་བཙུན་འཇམ་པའི་་་
དབྱངས་དང་མི་གཉིས་པའི་རྗེ་བླ་མ་ཙོང་ཁ་པ་ཆེན་པོ་ལ་ཁ་སླེབ་ལག་སླེབ་ཀྱིས་མཐོ་་་་
འཚམས་པ་ཆེ་ཆེར་བགྱིས་པ་དེ་དག་ལ་ཁོ་བོས་སྙིང་བརྩེ་འབའ་ཞིག་གི་བསམ་པས་ལོག་
པར་རྟོག་པའི་གནས་རྣམས་རིགས་ལམ་དཔང་དུ་བཞག་ནས་ལེཊ་པར་སུན་ཕྱུང་ཞིང་བླ་
མའི་དགོངས་པ་ཕྲ་མོ་མ་འདྲེས་པར་གསལ་བར་བྱས་པའི་དགའ་སྟོན་གྱིས་ཡི་རང་བར་་་
བྱས་ཟིན་གྱི། ཕྱིན་ཆད་འདི་ལྟ་བུའི་ཡ་ང་བའི་གནས་ལ་འཇུག་པ་རིང་དུ་སྤོངས་ལ་བག་་
ཡོད་དང་ལྡན་པར་གྱིས་ཤིག་དང་། མི་ཁོ་བོས་བྱང་ཆུབ་ཀྱི་སེམས་བསྐྱེད་དེ། རྒྱལ་བ་མི་་་
ཕམ་པ་དང་རྗེ་བཙུན་འཇམ་པའི་དབྱངས་ཀྱི་ཞབས་ཀྱི་པདྨ་ཡུན་རིང་དུ་བསྟེན་པས་་་་་་
མཉེས་པར་བྱས་ནས་ཐོག་མ་ཁོ་ནར་ཁྱོད་ཉིད་ཡང་དག་པའི་ལྟ་བ་ལ་དགོད་པར་བྱའོ། །
དེའི་ཕྱིར་ཇི་སྐད་བཤད་པའི་དོན་རྣམས་སླར་ཡང་སྨྲས་པ། རབ་དཀར་ཚོཊ་གཉིས་ཤར་་
601



རིའི་ཅོད་པཎ་ནི། །འགྲོ་བློའི་གདུང་བ་འཕྲོག་སླད་མཁའ་ལ་འཛེགས། །ལེགས་བཤད་འོད་
སྟོང་ལྷུང་བས་འཛིན་མའི་དཔལ། །ཐུབ་དབང་སྨྲ་བའི་ཉི་མ་ལྷམ་མེར་གསལ། །ཆོས་ཀྱི་་་
རྒྱལ་པོ་གང་གི་བཀའ་ཡི་ཁུར། །མི་ཟད་རབ་ཏུ་ལྕི་བས་ཕྲག་པ་ཡི། །བསྟན་པ་འཕྲོག་པའི་
ངལ་བ་ལྷུར་ལེན་པ། །འཛམ་གླིང་འདི་ན་སྡེ་པ་རྣམ་བཞིར་གྲཊ། །དེ་དག་འདྲེན་པ་ཉིད་ཀྱི་
གསུང་གི་མཛོད། །མ་ཉམས་འཛིན་པའི་གནས་སུ་བཀའ་སྩལ་ཕྱིར། །ལུགས་དེ་དག་དང་མི་
མཐུན་གང་ཡིན་པ། །བདེ་གཤེཊ་གྲུབ་མཐའི་ཁོངས་སུ་གཏོགས་པ་མིན། །ཐུབ་བསྟན་རིན་
ཅེན་འབྱུང་བའི་སྒོ་གཅིག་པུ། །འཕགས་ཡུལ་མཁས་རྣམས་རྣམ་བཞིའི་གྲུབ་མཐའ་དང༌། །
མི་མཐུན་གང་ཡིན་རྩ་ལྟར་འདོར་བྱེད་ཀྱི། །ཐར་འདོད་འཇུག་པའི་ངོགས་སུ་བསྟེན་པ་་་
མིན། །དེ་ལྟ་མོད་ཀྱི་དཀར་པོའི་ས་འཛིན་གྱིས། །ཁོར་ཡུག་ཁྱབ་ཀྱང་ཡིད་ལ་མུན་པ་ཡིས། །
ཆེས་ཆེར་སྦགས་པ་མི་ཟད་བོད་ཀྱི་ཡུལ། །ལྔ་པའི་གྲུབ་མཐའ་ཁ་ན་གཅེས་པར་འཛིན། །
དོན་དམ་རྫས་ཡོད་ཆ་དང་བྲལ་བ་ལ། །ཀུན་རྫོབ་རྒྱུན་དང་ཆ་བཅས་བཏགས་ཡོད་འཇོག །
ལས་དང་འབྲས་བུའི་འབྲེལ་བའང་དེ་ལ་འདོད། །འདི་ནི་བྱེ་བྲག་སྨྲ་བའི་གྲུབ་པའི་མཐའ།།
རང་མཚན་དམ་པའི་དོན་གྱི་སྡོད་ལུགས་ཏེ། །སྤྱི་མཚན་ཀུན་རྫོབ་རྟོག་པའི་སྣང་བ་ཙམ། །
ཀུན་རྫོབ་ཞུགས་པས་དམ་པའི་དོན་ཐོབ་པ། །འདི་ནི་མདོ་སྡེ་པ་ཡི་གྲུབ་པའི་མཐའ། །ཡུལ་
ཤེས་གཟུང་འཛིན་བྲལ་བ་དོན་དམ་སྟེ། །འཛིན་པའི་བདག་ཉིད་ཡུལ་སྣང་ཀུན་རྫོབ་ཙམ། །
སྣང་ཡང་དོན་གྱིས་སྟོང་པ་ཟུང་འཇུག་སྟེ། །འདི་ནི་སེམས་ཙམ་པ་ཡི་གྲུབ་པའི་མཐའ། །
ཆོས་ཀུན་གདོད་ནས་དག་པ་དོན་དམ་སྟེ། །མ་བཏགས་བློ་ལ་སྣང་བ་ཀུན་རྫོབ་ཙམ། །སྣང་
ཡང་དོན་གྱིས་སྟོང་པ་ཟུང་འཇུག་སྟེ། །འདི་ནི་བཞི་པ་དབུ་མ་པ་ཡི་ལུགས། །འཕཊ་ཡུལ་་་
མཁས་ལ་གྲགས་པའི་གྲུབ་མཐའ་བཞི། །རང་རང་གཞུང་ལས་འབྱུང་བ་དེ་ཉིད་དེ། །ལུང་
མེད་རིགས་བྲལ་ལྔ་པའི་གྲུབ་མཐའ་ནི། །བོད་སྒོམ་བླུན་པོའི་འདོད་པས་འདི་ལྟར་བཏགས།།
ཁ་ཅིག་ཀུན་རྫོབ་རང་རང་ངོ་བོས་སྟོང་། །དམ་པའི་དོན་ནི་གཅིག་པུ་བདེན་པར་གྲུབ། །དེ་
ཉིད་དྲི་མ་སྤང་བའི་ཆོས་ཀྱི་སྐུ། །འགྲོ་བ་ཡོངས་ལ་ཁྱབ་པའི་ཁམས་ཡིན་ལོ། །ཀུན་རྫོབ་རང་
ཉིད་སྟོང་པས་ཆད་པ་སྟོང་། །དོན་དམ་བདེན་པར་གྲུབ་པས་གཉིས་ཀའང་ཡིན། །ཅིག་་་་
602



ཅར་མཐའ་གཉིས་ལྷུང་བའི་དབུ་མ་པ། །ཁྱོད་ནི་སྔོན་མེད་གྲུབ་མཐའ་ལྔ་པ་ཡིན། །ལ་ལ་ཆུ་
ནང་ལྷུང་བའི་ཟླ་བ་དང་། །རྒྱུ་འབྲས་ཀུན་རྫོབ་འཇོག་ཚུལ་མ་ཤེས་ན། །སྟོབས་ཆེན་ཆད་་་
མཐར་ལྷུང་བའི་དབུ་མ་པ། །ཁྱོད་ནི་སྔོན་མེད་གྲུབ་མཐའ་ལྔ་པ་ཡིན། །གསུང་རབ་་་་་
དགོངས་འགྲེལ་བཅས་པ་མཐའ་དག་གི། །ཚིག་ལ་མ་བརྟགས་དོན་ལ་མ་དཔྱད་པར། །རྒྱན་
པོ་གཅིག་ནས་གཅིག་ཏུ་བརྒྱུད་པ་ཡི། །ཟབ་མོའི་དོན་ལ་གླེང་བ་འདི་སྐད་ཐོས། །སྣང་སྲིད་
འཁོར་འདས་སྣོད་བཅུད་ཆོས་རྣམས་ཀུན། །ཐམས་ཅད་སེམས་ལས་གཞན་པ་མ་མཆིས་་་
ཕྱིར། །སྣང་བ་སེམས་སུ་ཐག་ཆོད་དེ་ནས་ནི། །སེམས་ཀྱི་བདག་ཉིད་རང་བཞིན་འོད་་་་་་
གསལ་བ། །འཛིན་པ་དང་བྲལ་གསལ་ལ་ངོས་བཟུང་མེད། །མ་བཅོས་ལྷུན་གྲུབ་གཉུག་མའི་
ངོ་བོ་དེ། །དམ་པའི་དོན་གྱི་གནས་ལུགས་གཅིག་པ་སྟེ། །སྣང་སྟོང་ཚོཊ་པའི་ཟུང་འཇུག་་་
ཡིན་ནོ་ལོ། །རྣམ་ཤེས་ཕུང་པོ་འདུས་བྱས་བསླུ་བའི་ཆོས། །བཅོས་མིན་འདོད་པ་བླུན་པོའི་
རང་བཟོ་སྟེ། །མ་སྐྱེས་འབྲས་བུ་འདོད་པའི་དབུ་མ་པ། །ཁྱོད་ནི་སྔོན་མེད་གྲུབ་མཐའ་ལྔ་པ་
ཡིན། །འཛིན་པ་དང་བྲལ་གཉུག་མའི་ངོ་བོ་དེ། །རང་ཉིད་གསལ་ཞིང་ཡུལ་གཞན་མི་སྣང་
ན། །མདོ་སེམས་གྲུབ་པའི་མཐའ་ལ་གྲགས་པ་ཡི། །རང་རིག་འཛིན་རྣམ་ཉིད་ལས་འོས་ཅི་
ཡོད། །ཡང་ན་སེམས་ཀྱི་ངོ་བོ་ཕྱག་རྒྱ་ཆེ། །ཡང་དག་རྫོགས་སངས་རྒྱས་ལའང་མངའ་བའི་
ཕྱིར། །ཤེས་བྱའི་རྣམ་པ་ཅི་ཡང་མི་འཆར་བའི། །རྣམ་ཀུན་མཁྱེན་པའི་ཡེ་ཤེས་དེང་ནས་་་
གྲུབ། །འཛིན་པ་དང་བྲལ་མཁའ་ལྟར་ངོས་བཟུང་མེད། །རྣམ་འགྱུར་སྣ་ཚོཊ་ཆོས་ཀྱི་སྟོང་
པ་ཡི། །རིག་པའི་ངོ་བོ་རྒྱུན་ཆད་མེད་པ་ནི། །ཐར་པ་ཡིན་ཞེས་སེར་སྐྱ་བ་ཡི་ལུགས། །འདི་
དག་འདི་ལྟའི་ཉེས་པས་གོས་ན་ཡང་། །ད་དུང་འདི་ཉིད་ཡིན་གྱི་གཞན་མིན་ཞེས། །རང་་
གིས་རང་ཉིད་འཚོང་བའི་དོན་མཐུན་པ། །མཁས་ལ་མཁས་པར་གྲཊ་པ་མིན་ན་རུང་། །རྒྱ་
ཆེན་གསུང་རབ་རྒྱ་མཚོ་མ་མཐོང་ཞིང་། །ཡང་དག་རིགས་པའི་ལམ་སྲང་མ་འགྲིམས་པར།།
དགོངས་དོན་ནོར་བུའི་བརྟག་དཔྱད་སྨྲ་འདོད་པའི། །བློ་གྲོས་རྩིང་པོ་ཁྱོད་ཀྱིས་འདི་སྐད་
སྨྲས། །འཛིན་པའི་སྤྲོས་པ་ཐམས་ཅད་བཀག་པ་ཡི། །སྤྲོས་བྲལ་མེད་དགག་ཡིན་པ་མ་ཤེས་
པར། །མེད་དགག་དམ་པའི་དོན་དུ་མི་རུང་ཞེས། །མཐའ་བཞིའི་སྤྲོས་བྲལ་དམ་པའི་དོན་
603
603



དུ་སྨྲས། །སོ་སོ་སྐྱེ་བོ་ཐོས་དང་བསམ་པ་ཡིས། །མཐའ་བཞིའི་སྤྲོས་བྲལ་ནམ་ཡང་མ་རྟོགས་
པར། །མཉམ་པར་གཞག་པའི་འཕཊ་པ་ཁོ་ན་ཡིས། །སྐད་གཅིག་གཅིག་ལའང་མངོན་སུམ་
འགྱུར་ཞེས་སྒྲོག །བདེན་འཛིན་མིན་པའི་ཆོས་ཀྱི་བདག་འཛིན་དང་། །བདག་མེད་མིན་་་
པའི་མཐའ་བཞིའི་སྤྲོས་བྲལ་རང་། །ཐོས་བསམ་མེད་ཕྱིར་བསྒོམ་བྱུང་ཤེས་རབ་སོཊ། །ཁྱོད་
མིན་མཁས་པ་གཞན་གྱིས་ཇི་ལྟར་ཤེས། །རྒྱལ་བའི་ཡབ་གཅིག་རྗེ་བཙུན་འཇམ་པའི་་་་་
དབྱངས། །དུས་མཐའ་ངུར་སྨྲིག་འཛིན་པ་ལྷུར་བླངས་ཏེ། །ཡང་དག་ལྟ་བའི་མཆོད་སྦྱིན་་
མཛད་པ་ན། །སྐལ་ངན་ཁྱོད་ཀྱི་བློ་མིག་མུན་པས་བསྒྲིབས། །ལུས་ཀྱི་རྣམ་འགྱུར་དག་གི་ང་
རོ་དང༌། །ཡིད་ཀྱི་བསམ་པས་ལོག་པར་བསྒྲུབ་པ་ཡི། །དམ་པ་སྨད་པའི་ལས་ལ་ཞུགས་ནས་
ནི། །ད་ནི་ཁྱོད་ཀྱི་འགྲོ་བ་ཇི་ལྟར་འགྱུར། །ཚེ་འདིའི་རྙེད་དང་བཀུར་སྟི་དོན་ཆུང་ཞིང་། །
ལུས་སྲོག་མྱུར་དུ་འཇིག་པའི་ངང་ཚུལ་སོམས། །མི་བཟད་ལས་ལ་ཕྱིན་ཆད་མི་འཇུག་པའི།།
བག་ཡོད་གོ་ཆ་སྟུག་པོ་བགོས་ན་ལེགས། །ཁོ་བོས་བྱང་ཆུབ་མཆོག་ཏུ་སེམས་བསྐྱེད་ནས། །
འཇམ་པའི་དབྱངས་དང་མི་ཕམ་ཆོས་ཀྱི་རྗེ། །ཞབས་པད་རིང་དུ་བསྟེན་ལ་ཁྱོད་ལྟ་བུའོ། །
དམན་པ་རྣམས་ལ་ལྷག་པར་བརྩེ་བར་བྱ། །མང་ཐོས་མཁའ་ལ་རྣམ་པར་དཔྱད་པའི་བློ་ཡི་
ཟེར་འགྱེད་ཤེས་བྱའི་གནས་ཀུན་མངོན་པར་གསལ་བའི་བློ་མིག་ཅན། །གཞུང་ལུགས་ངན་
པའི་མུན་པ་མཐའ་དག་མྱུར་བར་འཇིག་བྱེད་བློ་བཟང་བློ་ཡི་པདྨ་རྒྱས་པ་འཛུམ་པའི་་་་་
གཉེན། །ལུང་རིགས་མགྱོགས་འགྲོའི་ཤུགས་ཀྱིས་བགྲོད་པས་སྤོབས་པ་མི་ཟད་སྨྲ་བའི་་་་་་
དཀྱིལ་འཁོར་ཤེས་བྱའི་མཁའ་ལ་ཆེར་འཕགས་པ། །དཔལ་ལྡན་འཇམ་དབྱངས་དགའ་་་་
བའི་བློ་གྲོས་ས་གསུམ་འགྲོ་ན་ལྷམ་མེར་གསལ་བ་སྨྲ་བའི་ཉི་མ་གཅིག་པུ་ཡིན། །ཞེས་ལྟ་བ་
ངན་པ་རྣམ་པར་སུན་འབྱིན་པ་གནམ་ལྕགས་ཀྱི་འཁོར་ལོ་ཞེས་བྱ་བ་བསྒྲུབ་དང་སུན་་་་་
འབྱིན་གྱི་རྣམ་གྲངས་ཆེས་ཆེར་མང་དུ་བགྱིས་པ་འདི་ནི། རྗེ་བཙུན་ཆོས་ཀྱི་རྒྱལ་པོ་ཙོང་ཁ་
པ་ཆེན་པོའི་ལུགས་སྲོལ་ཐུན་མོང་མ་ཡིན་པ་གསུང་སྒྲོས་ཆེན་མོ་རྣམས་སུ་རྒྱས་པར་་་་་
བཀའ་སྩལ་པ་དག་ལས་ཐལ་འགྱུར་གྱི་ལུགས་འགྲེལ་ཚུལ་སྤྱི་དང་ཁྱད་པར་དུ་ལྟ་བའི་་་་
གནད་ཀྱི་འགངས་ཁོག་མང་པོ་ཞིག་ལ་རང་ཉིད་ཀྱི་བློ་ཡུལ་དུ་མ་ཤོང་བ་རྒྱུ་མཚན་དུ་བྱས་
604



ཏེ། གོ་བོའི་སྟོན་པ་བསོད་ནམས་སེང་གེ་ཞེས་བྱ་བས་ལུང་རིགས་ཀྱི་དཔྱད་པས་སུན་་་་་
འབྱིན་པའི་ལུགས་སུ་བྱས་ནས་ཡི་གེའི་ཁུར་ཤིན་ཏུ་ཆེ་བ་ཞིག་བགྱིས་ཕ་ལས་ཧ་ཅང་མི་་་
འཚམ་པའི་གནས་འདི་ལྟ་བུ་ལ་ཚར་བཅད་ཀྱི་བརྒལ་ལན་ཅུང་ཟད་བགྱིད་དགོས་སོ་ཞེས་
རྒྱང་རིང་པོ་ནས་ནན་གྱིས་བསྐུལ་བའི་ངོ་མ་བཟློག་སྟེ། རྗེ་བླ་མ་ཡབ་སྲས་ཀྱི་བཀའ་དྲིན་་
ལས་སྡེ་སྣོད་གསུམ་དང་རྒྱུད་སྡེ་བཞིའི་གནད་ལ་གཞན་དུ་མི་འཕྱུག་པའི་གཟེར་ཐེབས་པ་
མང་དུ་ཐོས་པའི་བཙུན་པ་འཇམ་དབྱངས་དགའ་བའི་བློ་གྲོས་ཀྱི་གསེར་འཕྱང་ཞེས་བྱ་བ་
མེ་མོ་བྱའི་ལོ་གྲོ་བཞིན་ཟླ་བའི་དཀར་ཕྱོགས་ལ་དཔལ་ལྡན་འབྲས་སྤུངས་ཀྱི་གཙུག་ལག་་
ཁང་ཆེན་པོར་བཀོད་པ་འདིས་ཀྱང་ལྟ་ངན་གྱི་མུན་པ་ཐམས་ཅད་དུས་གཅིག་ཏུ་སེལ་་་
ནུས་པར་གྱུར་ཅིག །ཤིང་སྤྲེ་ལོར་པར་ཁང་ཆེན་མོར་གསར་སྐྲུན་གྱིས་བཞུགས།། །།
605



༄༅། །བྱང་ཆུབ་སེམས་འགྲེལ་གྱི་རྣམ་པར་བཤད་པའི་
ཞར་བྱུང་འབྲུག་མི་ཕམ་པདྨ་དཀར་པོས་ཕྱག་ཆེན་ .
གྱི་བཤད་སྦྱར་རྒྱལ་བའི་གན་མཛོད་ཅེས་པར་
རྗེ་ཙོང་ཁ་པ་ལ་དགག་པ་མཛད་
པའི་གསུང་ལན་བཞུགས་སོ། །
སྒོམ་སྡེ་ཤར་ཆེན་ནམ་མཁའ་རྒྱལ་མཚན་གྱིས་མཛད།



༄༅། །གཉིས་པ་ཞར་བྱུང་གི་དོན་ལ། གོང་དུ་བཤད་པ་ལྟར་ཆོས་ཐམས་ཅད་དོན་་་་་
དམ་དཔྱོད་བྱེད་ཀྱི་རིགས་པ་རྣམ་བདུན་ནམ་རྣམ་ལྔའམ་གཅིག་དུ་བྲལ་རྟེན་འབྲེལ་་་་་
སོགས་ཀྱི་རིགས་པས་དཔྱད་མཐར་མི་རྙེད་ཅིང་། མིང་རྐྱང་བཏགས་ཡོད་ཙམ་དུ་འཁོར་་་
འདས་ཀྱི་བྱ་བྱེད་ཐམས་ཅད་བསྙོན་མེད་དུ་འཐད་པ་འདི་དཔལ་བུ་རམ་ཤིང་བའི་་་་་་
དགོངས་པ་དང་། ཁྱད་པར་དུ་སྟོང་པ་ཉིད་དེ་ཕྱི་ནང་གི་ཐབས་ཀྱིས་དྲངས་པ་ལས་སྐྱེས་
པའི་ལྷན་སྐྱེས་ཀྱི་བདེ་བས་ཡུལ་དུ་བྱས་པའི་བདེ་སྟོང་དབྱེར་མེད་ཀྱི་ཡེ་ཤེས་དེ་ཆེད་དུ་བྱ་
བའི་གདུལ་བྱ་རིན་པོ་ཆེ་ལྟ་བུའི་གང་ཟག་སྙིགས་དུས་ཀྱི་ཚེ་ཐུང་གཅིག་ལ་རྡོ་རྗེ་འཛིན་་་
པའི་སར་བགྲོད་པའི་མྱུར་ལམ། བླ་མེད་ཀྱི་རྒྱུད་རྣམས་ཀྱི་དགོངས་པ་བདག་ཉིད་ཆེན་པོ་
ཀླུའི་ཞབས་ཀྱི་ཞལ་སྔ་ནས་ཀྱིས་བཀྲལ་བ། གོངས་རིས་བསྐོར་བའི་ལྗོངས་འདིར་བློ་བཟང་
རྒྱལ་བའི་དབང་པོས་ཆེས་ཆེར་གསལ་བར་མཛད་པའི་རིང་ལུགས་ཟླ་དང་བྲལ་བ་འདི་ལ་
རྣམ་པར་དཔྱོད་པ་མི་དམན་ཞིང་བསོད་ནམས་ཀྱི་ཚོགས་ཀྱི་དཔུང་ཤིན་ཏུ་རགས་པ་དང་།
བློ་གྱ་གྱུ་མིན་པའི་མཁས་པ་དག་གིས་གཟིགས་པ་ན་ཐུགས་དགྱེས་པ་དང་། གུས་མཆོད་ཀྱི་
ཡུལ་ལས་གཞན་དུ་མི་འགྱུར་ཞིང་། དེ་ལས་ལྡོག་པའི་མཁས་པར་ཁས་འཆེ་བ་དག་གིས་ནི་
འབྲེལ་མེད་ཀྱི་རྩོད་པའི་འཕྲེང་བ་མང་དུ་བཀོད་པའི་ལན་དམ་པའི་སྐྱེས་བུ་གཞན་གྱིས་་
རྒྱས་པར་མཛད་པས་འདིར་མ་སྤྲོས། འདིར་ནི་མཚུངས་མེད་རྒྱལ་དབང་གསུམ་པ་སྒྲུབ་་་
རྒྱུད་ཀྱི་སྤྱི་རྗེ་དམ་པ་དེས། ཕྱག་ཆེན་གྱི་བཤད་སྦྱར་རྒྱལ་བའི་གན་མཛོད་ཅེས་བྱ་བའི་་་་་
བསྟན་བཅོས་ཚིག་དོན་ཕུན་སུམ་ཚོགས་པ་ཚིག་གི་སྦྱོར་བ་རྨད་དུ་བྱུང་བ་ཞིག་མཛད་་་་
པའི་ནང་དུ་གདུལ་བྱ་དམན་པ་དག་གི་བློ་ངོ་དང་བསྟུན་པའི་དགག་སྒྲུབ་ལུགས་འདིར་་་
དམིགས་ཀྱིས་ཕུག་པ་མཛད་པའི་རྩོད་སྤོང་གི་ལན་ཅུང་ཟད་གཅིག་ཞར་བྱུང་དུ་བརྗོད་པ་
ལ་བཞུགས་སོ། ། ་
དེ་ཡང་ཐོག་མའི་ལོ་རྒྱུས་ཀྱི་སྐབས་སུ་སློབ་དཔོན་ཀླུ་སྒྲུབ་དང་། སློབ་དཔོན་་་་
ཐོགས་མེད་ཡུལ་དབུས་སུ་མ་བྱོན་གོང་དུ་ཐེག་དམན་ཤིན་ཏུ་དར། ཐེག་ཆེན་ཅུང་ཟད་་་་
ཙམ་བྱོན་ནས་ཐེག་ཆེན་ཤིན་ཏུ་དར། ཐེག་དམན་གུད་པར་གསུངས་པ་ནི། ཐེག་ཆེན་དར་
609



བ་དེ་ལྟར་ཡིན་མོད། ཐེག་དམན་གུད་པར་གསུངས་པ་ནི། སློབ་དཔོན་དེ་གཉིས་ཀྱིས་སུན་
ཕྱུང་བས་གུད་པ་ལ་དགོངས་མཆི་བས། དེའི་ཚེ་ན་ཐེག་དམན་གྱི་ལུང་དང་རྟོགས་པའི་་་
ཆོས་གང་སློབ་དཔོན་དེ་གཉིས་ཀྱིས་སུན་ཕྱུང་བ་ཡང་བསྙད་པར་བྱར་མེད་ཅིང་། ཐེག་་་
དམན་པ་རྣམས་ཀྱིས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སོགས་པའི་མདོ་རྣམས་བཀར་མི་
འདོད་པ་ཡང་མིན་པས་ཐེག་དམན་གྱི་གྲུབ་མཐའ་སྨྲ་བ་ལ་ཐེག་དམན་པར་ཐ་སྙད་བྱས་
པ་དང་ཐེག་དམན་པ་གཉིས་སོ་སོར་ཕྱེད་དགོས་སོ། །ཡིད་ལ་མི་བྱེད་པའི་སྐད་དོད་ཨ་མ་
ན་སི་ཀཱ་རའི་སྒྲའི་བསྒྲུབ་ཚུལ་ལ་བརྟེན་ནས། ཨ་ནི་ཡིག་འབྲུ་ཀུན་གྱི་མཆོག །ཅེས་སོགས་
བླ་མེད་ཀྱི་རྒྱུད་རྣམས་ཀྱི་ངེས་པའི་དོན་ཐོན་པར་བཤད་པ་ནི། སྤྱོད་བསྡུས་ལས། འདི་ན་
གསུང་རབ་འཆད་པ་དག་ནི། བྱཱ་ཀ་ར་ཎའི་ཚིག་དོན་སྔོན་དུ་བྱས་ནས་སྒྲའི་དོན་འབའ་་་
ཞིག་གི་རྗེས་སུ་འབྲང་གི། ཡང་ཡི་གེའི་བརྗོད་པ་གང་དུ་གང་གི་ཕྱིར་ཇི་ལྟར་རབ་ཏུ་་་་
འཇུག་པ་ཤེས་པ་ནི་མ་ཡིན་ནོ། །ཡི་གེའི་དེ་ཁོ་ན་ཉིད་ནི་མི་ཤེས་ཏེ། སངས་རྒྱས་རྣམས་ཀྱི་
སྤྱོད་ཡུལ་ཡིན་པའི་ཕྱིར་རོ། །བསྟན་པའི་རིམ་གྱིས་ཁོང་དུ་ཆུད་པར་བྱའི་ཉོན་ཅིག ཅེས་བླ་
མེད་ཀྱི་རྒྱུད་ཀྱི་ངེས་དོན་གྱི་ཆ་སྒྲ་པའི་གཞུང་ཙམ་ལས་ཐོན་པར་མི་ནུས་པར་བཤད་པ་་་
དང་ཇི་ལྟར་འགལ། དེས་ན་ལམ་གྱི་སྒྲ་བཤད་སོགས་ཀྱིས་མཚོན་པའི་དྲང་དོན་གྱི་ཆ་ཙམ་
སྒྲ་པའི་གཞུང་ལ་བརྟེན་ནས་ཐོན་པ་ལ་ནི་འགལ་བ་མེད་དོ། །ཡང་ཨ་ཡར་བཅད་མ་ན་སི་
ཀཱ་ར་ཞེས་མར་བཅད་ནས་མཉམ་གཞག་ཏུ་ཨ་ཡིག་གི་མཚོན་དོན་དེ་ཁོ་ན་ཉིད་ཡིད་ལ་་
བྱེད་པ་ལ་མཛད་པ་ནི། ཁོ་བོ་ཅག་མཉམ་གཞག་ཏུ་སྟོང་པ་ཉིད་འཛིན་སྟངས་ཀྱི་ཡུལ་དུ་་
བྱས་ནས་སྒོམ་པར་འདོད་པའི་རྗེས་སུ་ཕེབས་པ་ཡིན་མཆི། དེའི་ཚེ་ན་དེང་དུས་ཀྱི་སྒོམ་་་
ཆེན་པ་རྣམས་ཀྱིས་ཇི་སྐད་ཞུ་མི་ཤེས་ལགས། ཡང་ཏིང་འཛིན་རྒྱལ་པོའི་མདོ་ལས། ཆོས་་
རྣམས་ཀུན་གྱི་རང་བཞིན་ཕྱག་རྒྱ་ཆེ། །སོགས་ཀྱིས་བསྟན་པའི་ཕྱག་རྒྱ་དང་། བཤད་རྒྱུད་
རྡོ་རྗེ་འཕྲེང་བར། ཨེ་ཝཾ་དེ་བཞིན་གཤེགས་པའི་རྒྱ། །གཉིས་སུ་མེད་པའི་མཚོན་བྱེད་དང་། །
སྟོང་ཉིད་སྙིང་རྗེ་དབྱེར་མེད་པ། །གང་ལ་དེ་ཉིད་མངོན་པར་བརྗོད། །དེ་ལ་དེ་བཞིན་་་་་་
གཤེགས་པའི་རྒྱ། །གཉིས་མེད་ཡེ་ཤེས་མཚོན་པ་ནི། །རྒྱུད་ཀུན་གྱི་ནི་གླེང་གཞིར་གསུངས། །
610



ཞེས་པའི་ཕྱག་རྒྱ་གཉིས་མིང་མཐུན་ཀྱང་དོན་ཐ་དད་ཡིན་ཏེ། དང་པོ་ནི། ཆོས་ཐམས་ཅད་
རང་བཞིན་མེད་པའི་སྟོང་པ་ཉིད་ལ་བྱེད། ཕྱི་མ་ནི་བླ་མེད་ཀྱི་རྒྱུད་ཀྱི་ཐོག་མར་འབྱུང་་་་་
བའི་ཨེ་ཝཾ་གྱི་ངེས་དོན་བདེ་སྟོང་དབྱེར་མེད་དེ་ལ་ཡང་ལམ་དུས་དང་འབྲས་དུས་ཀྱི་དབྱེ་
བ་འབྱེད་ཚུལ་དུ་མ་ཞིག་ཡོད་པས་རེས་འགའ་མདོ་སྔགས་ཀྱི་ལམ་ཐུན་མོང་མ་ཡིན་པ་་་
རྣམས་དོན་གཅིག་ཏུ་འཆད་པ་དང་། རེས་འགའ་མདོ་སྔགས་གཉིས་ཀྱི་བསྒོམ་བྱའི་ལྟ་བ་
ལ་ནམ་མཁའ་དང་ཁབ་མིག་གི་ཁྱད་ཙམ་འབྱེད་པ་ཡང་ངེས་པ་འདྲེན་པའི་གེགས་སོ། །
ཡང་བཤད་སྦྱར་ལས་འདི་སྐད་དུ། དགེ་ལྡན་པ་རང་བཞིན་མེད་པའི་དོན་གྱིས་
དོན་དམ་པར་ཅང་མེད་མོ་གཤམ་གྱི་བུ་ལྟ་བུ་དང་། རང་བཞིན་མེད་པའི་དོན་གྱིས་ཀུན་་
རྫོབ་ཏུ་དངོས་པོ་ཐམས་ཅད་མེད་པར་ནམ་ཡང་མི་འགྱུར་བ་ཞིག་སྟེ། དེའི་རྒྱུ་མཚན་གྱིས་
སྣང་བས་ཡོད་མཐའ་དང་སྟོང་པས་མེད་མཐའ་སེལ་ལོ་ཞེས་ཟེར་རོ། །འདི་ནི་རྟག་ཆད་་་་
གཉིས་ཀའི་ཕྱོགས་སུ་ལྷུང་སྟེ། དོན་དམ་ཆད་པ་དང་ཀུན་རྫོབ་རྟག་མཐར་སོང་ཞིང་་་་་
ཕྱོགས་གཉིས་སུ་བཟུང་རུང་བསྡད་པས་གཞི་གཅིག་གི་སྟེང་དུ་ཕྱོགས་ལྷུང་སེལ་མ་ཤེས་སོ། །
དེ་ཙམ་ལེགས་ལྡན་ཆེན་པོ་ཚངས་པའི་གླུ་ལས་ཀྱང་འབྱུང་སྟེ། དངོས་པོར་བདེན་པ་ཡོད་
མ་ཡིན། །མི་བདེན་དངོས་པོ་མེད་མ་ཡིན། །དེ་དག་གཉིད་ཀྱི་མཐའ་མཐོང་བ། །དེ་ནི་ང་་་་
ཉིད་མཐོང་བའོ། །ཞེས་དང་། གཞི་ཐ་དད་པའི་རྟག་ཆད་སེལ་བ་ནི། འཇིག་རྟེན་པའི་ཡང་
དག་པའི་ལྟ་བ་ལ་ཡང་ཡོད་དེ། ལས་འབྲས་ཡོད་པར་བལྟས་པས་རྒྱང་འཕེན་ལ་སོགས་་་
པའི་ཕྱོགས་བསལ་བ། བདག་རྟག་པ་ཤེས་རིག་སོགས་སུ་མི་སྨྲ་བས་རྟག་པའི་ཕྱོགས་་་་
བསལ་བ་ཡིན་ནོ། །ཕྱི་མ་ནི་འཇུག་པར། མི་ཤེས་གཉིད་ཀྱིས་རབ་བསྐྱོད་མུ་སྟེགས་ཅན། །
རྣམས་ཀྱིས་བདག་ཉིད་ཇི་བཞིན་བཏགས་པ་དང༌། །སྒྱུ་མ་སྨིག་རྒྱུ་སོགས་ལ་བཏགས་པ་་་
གང་། །དེ་དག་འཇིག་རྟེན་ལས་ཀྱང་ཡོད་མིན་ཉིད། །ཅེས་པས་སོ། །དེའི་ཕྱིར་དེ་ཙམ་དབུ་
མར་མི་འགྱུར་ལ། །དེའི་ཕྱིར་བདེན་པ་གཉིས་སུའང་རང་བཞིན་མེད་པའི་ཕྱིར། །དེ་དག་
རྟག་པ་མ་ཡིན་ཆད་པ་མིན། །ཞེས་དང་། རིམ་ལྔར། འཁོར་བ་དང་ནི་མྱ་ངན་འདས། །རྟོག་
པ་གཉིས་པོ་སྤངས་ནས་ནི། །གང་དུ་དངོས་པོ་གཅིག་གྱུར་པ། །ཟུང་དུ་འཇུག་ཅེས་དེ་ལ་་
E



བཤད། །ཀུན་རྫོབ་དང་ནི་དོན་དམ་དག །སོ་སོའི་ཆ་ནི་ཤེས་གྱུར་ནས། །གང་དུ་ཡང་དག་
འདྲེས་གྱུར་པ། །ཟུང་དུ་འཇུག་ཅེས་དེ་ལ་བཤད། །ཅེས་གནོད་པའི་རི་སྙིལ་ལོ། །ཞེས་་་་་
གསུངས་སོ། །འདི་ལ་རྣམ་པར་དཔྱད་པ་ཅུང་ཟད་བྱེད་ན། གསུང་འདི་ལ་དཔགས་ན་་་་་
ཕྱོགས་སྔ་མ་ཇི་ལྟ་བ་བཞིན་མ་ལོན་པ་འདྲ་སྟེ། དངོས་པོ་ཐམས་ཅད་མེད་པར་ནམ་ཡང་་
མི་འགྱུར་བར་ཁོ་བོ་ཅག་གིས་ཁས་མ་བླངས་པའི་ཕྱིར་ཏེ། ཁྱོད་འདུས་བྱས་ཡིན་ན་ཁྱོད་་་
མེད་པ་སྲིད་པས་ཁྱབ་པ་ནི་འདུས་བྱས་སྐད་ཅིག་གིས་འཇིག་པའི་ངང་ཚུལ་ཅན་ཡིན་པ་
ལས་གྲུབ་བོ། །འོ་ན་ཇི་ལྟར་འདོད་ཅེ་ན། དོན་དམ་པར་མེད་པ་དང་རང་བཞིན་གྱིས་མེད་
པ་དོན་གཅིག དེའི་གནད་ཀྱིས་དོན་དམ་དུ་ཡོད་པ་དང་རང་བཞིན་གྱིས་ཡོད་པ་དོན་་་་་
གཅིག་པས། འཁོར་འདས་ཀྱི་ཆོས་ཐམས་ཅད་དོན་དམ་པར་མེད་ཅིང་ཀུན་རྫོབ་ཏུ་ཡོད་་
པ་བསྙོན་དུ་མེད་ཅིང་། དེའི་གནད་ཀྱིས་སྣང་བས་ཡོད་མཐའ་དང་སྟོང་པས་མེད་མཐའ་
སེལ་ལ། གཞི་གཅིག་ལ་བལྟོས་པའི་སྒྲོ་སྐུར་སེལ་མི་ཤེས་པ་ཡང་མ་ཡིན་ནོ། །དེས་ན་དོན་་
དམ་དུ་མེད་པ་དང་དོན་དམ་མེད་པ་མ་ཡིན་པའི་ཁྱད་པར་ཞིབ་ཏུ་ཕྱེད་དགོས་སོ། །
ཚངས་པའི་གླུ་དང་ཡང་མི་འདྲ་སྟེ། སྒོམ་ཆེན་པ་རྣམས་སྐྱེ་བ་སྔ་ཕྱི་སོགས་ཀུན་རྫོབ་ཅང་
མེད་དུ་སྨྲ་བ་དང་། རྒྱང་འཕེན་གྱིས་སྐྱེ་བ་སྔ་ཕྱི་ཅང་མེད་དུ་སྨྲ་བ་གཉིས་བློ་རྩེ་གཏད་ས་
ཁྱད་ཕྱེད་དགོས་པ་ལྟར་རོ། །དེས་ན་ཕྱི་ནང་གི་དངོས་པོ་རྣམས་དོན་དམ་པར་མེད་ཅིང་་
ཀུན་རྫོབ་ཙམ་དུ་རྟོགས་པ་ལ་བརྟེན་ནས་རྟག་ཆད་སེལ་ཚུལ་འདི། གཞི་ཐ་དད་ལ་བལྟོས་
པའི་རྟག་ཆད་སེལ་ཚུལ་དུ་བཞེད་པ་ཡང་ཅུང་ཟད་མ་དཔྱད་པའི་དོན་སྐྱོན་གྱུར་བ་ལགས།
མི་ཤེས་གཉིད་ཀྱིས་རབ་བསྐྱོད་སོགས་ནི་ཀུན་རྫོབ་ལ་འཇིག་རྟེན་ཤེས་ངོ་ལ་བལྟོས་ཏེ་་་་
ཡང་དག་པ་དང་ལོག་པ་གཉིས་སུ་ཕྱེ་བའི་ལོག་པ་ངོས་འཛིན་གྱི་གཞུང་ཡིན་པས། ངེད་ཀྱི་ ་
ཁས་བླངས་ལ་རྡུལ་ཙམ་ཡང་མི་གནོད་ཅིང་། བདག་རྟག་པ། སྒྱུ་མའི་སྟེང་དུ་རྟ་གླང་།
སྨིག་རྒྱུའི་སྟེང་དུ་ཆུ་རྣམས་འཇིག་རྟེན་གྱི་ཐ་སྙད་དུ་ཡང་མེད་པ་དེ་དག་འཇིག་རྟེན་ལས་
ཀྱང་ཡོད་མིན་ཉིད། །ཅེས་པའི་དོན་ཡིན་པའི་ཕྱིར། རང་བཞིན་གྱིས་གྲུབ་པའི་ཆོས་དོན་་
དམ་པར་མ་ཟད་ཐ་སྙད་དུ་ཡང་མེད་པས། བདེན་པ་གཉིས་སུའང་རང་བཞིན་མེད་པའི་
612



ཕྱིར། །དེ་དག་རྟག་པ་མ་ཡིན་ཆད་པ་མིན། །ཞེས་པའང་ངེད་ཕྱོགས་ཀྱི་རྒྱབ་སྐྱོར་རོ། །རིམ་
ལྔའི། འཁོར་བ་དང་ནི་ཞེས་སོགས་ཤོ་ལོ་ཀ་གཅིག་གིས་རིམ་པ་བཞི་པའི་དོན་གྱི་འོ་་་་
གསལ་གྱི་ངང་ལས་ལུགས་ལྡོག་གི་ཉེར་ཐོབ་གྲུབ་པ་དང་དུས་མཉམ་དུ་ཟུང་འཇུག་གི་་་་
སྐུར་བཞེངས་པའི་ཟུང་འཇུག་པ་དེ་དང་། ཉོན་སྒྲིབ་ས་བོན་དང་བཅས་པ་སྤངས་པའི་་་་
སྤངས་པ་གཉིས་ངོ་བོ་གཅིག་པའི་སྤངས་པ་ཟུང་འཇུག་བསྟན་པ་ལ་བྱེད་པས་ངེད་ལ་མི་
གནོད་དེ། ཀུན་རྫོབ་དང་ནི་དོན་དམ་དག །སོ་སོའི་ཆ་ནི་ཤེས་གྱུར་ནས། །རྐང་བ་གཉིས་་
ཀྱི་ཟུང་འཇུག་གི་ཡ་གྱལ་དོན་གྱི་འོད་གསལ་དང་སྒྱུ་མའི་སྐུ་གཉིས་སོ་སོར་བསྒྲུབ་དགོས་
པ་དང་། གང་དུ་ཡང་དག་འདྲེས་གྱུར་བ། །ཟུང་དུ་འཇུག་ཅེས་དེ་ལ་བཤད། །ཅེས་པས་་་
ཟུང་དུ་འཇུག་ཚུལ་དང་། ཟུང་འཇུག་གི་དོན་བཤད་པས་མཐའ་གཉིས་སེལ་བའི་ཤེས་་་་་
བྱེད་དང་། ཁྱད་པར་ཀུན་རྫོབ་ཅང་མེད་ཀྱི་ཤེས་བྱེད་དུ་འགྲོ་མི་འགྲོ་སྲིད་སྒྲུབ་ཀྱི་མདའ་་
དང་འདྲ་བའི་མཁྱེན་པས་གཟིགས་ཤིག ཆོས་ཐམས་ཅད་དོན་དམ་པར་མེད་ཅིང་ཀུན་་་་་
རྫོབ་ཏུ་ཡོད་ཙམ་དགག་མི་རིགས་པ་འདི་མི་འཐད་ན། འདུས་པའི་རྩ་རྒྱུད་ལེའུ་གཉིས་་་་
པའི། དངོས་པོ་མེད་པས་སྒོམ་པ་མེད། །ཅེས་སོགས་ཀྱི་དོན་འཆད་པ། མདོར་བྱས་ལས།
དམ་པའི་དོན་དུ་དངོས་པོ་རྣམས། །སྲིད་གསུམ་དངོས་པོ་མེད་པར་སྒོམས། །ཞེས་གསུངས་
ལ། ཀུན་རྫོབ་ཅང་མེད་འདི་འཐད་ན། །དམ་པའི་དོན་དུ་དངོས་པོ་རྣམས། །ཞེས་དངོས་པོ་
རྣམས་དང་། དམ་པའི་དོན་དུ་ཞེས་པ་སྦྲེལ་ནས་བཤད་པ་ལ་དགོས་པ་དང་འབྲེལ་ཅི་ཡོད།
དེར་མ་ཟད་རྒྱལ་པོ་འཆར་བྱེད་ལ་གདམས་པའི་མདོ་ལས། དངོས་འདི་སྤངས་ནས་སྟོང་
ཉིད་མི་བཙལ་གྱི། །བཞིག་བཅོམ་མི་རྟག་ཙམ་ལ་སྟོང་མིང་གདགས། །ཞེས་ཕྱི་ནང་གི་་་་་
དངོས་པོ་ལ་དོན་དམ་དཔྱོད་བྱེད་ཀྱི་རིགས་པས་བཞིག་བཅོམ་པ་སྟེ། དཔྱད་པ་ན་མི་རྟག་
པ་སྟེ་མ་རྙེད་པ་ལ་སྟོང་པའི་མིང་འདོགས་ཤིང་། འོ་ན་དེ་དངོས་པོ་ཅང་མེད་ཀྱི་དོན་ཡིན་
ནམ་ཞེ་ན་མ་ཡིན་ཞེས་འཆད་པ་ལ། དངོས་འདི་སྤངས་ནས་སྟོང་ཉིད་མི་བཙལ་གྱི། །ཞེས་
གསུངས་པ་ལ་ཡང་བསྙོན་དུ་མེད་དོ། །དེ་བཞིན་དུ་རྩ་བ་ཤེས་རབ་ཀྱི་རབ་བྱེད་ཉེར་བཞི་
པར། གང་ལ་སྟོང་པ་ཉིད་རུང་བ། །དེ་ལ་ཐམས་ཅད་རུང་བར་འགྱུར། །གང་ལ་སྟོང་ཉིད་
613



མི་རུང་བ། །དེ་ལ་ཐམས་ཅད་རུང་མི་འགྱུར། །ཞེས་རང་བཞིན་སྟོང་པ་ཉིད་ལ་བླང་དོར་་
འགྲོ་འོང་རྒྱུ་འབྲས་སོགས་འཐད་ལ། རང་བཞིན་གྱིས་མི་སྟོང་པ་ལ་དེ་དག་མི་འཐད་པར་
གསུངས་པ་ཡང་ཀུན་རྫོབ་ཅང་མེད་སྨྲ་བ་རྣམས་དགུན་དུས་ཀྱི་ཁུ་བྱུག་གི་བརྟུལ་ཞུགས་་
ལ་འགོད་པའི་ཐབས་རྨད་དུ་བྱུང་བ་ལགས་སོ། །དེ་ཁོ་ན་ཉིད་ལ་དཔྱོད་པའི་རིགས་པས་་
ཀུན་རྫོབ་འགོག་ན་མྱུ་གུ་སྐྱེ་བ་འགོག་དགོས་ལ། དེ་ལྟ་ན་ལང་གཤེགས་ལས། བློ་གྲོས་ཆེན་
པོ་ངས་རང་བཞིན་གྱིས་མ་སྐྱེས་པ་ལ་དགོངས་ནས་ཆོས་ཐམས་ཅད་མ་སྐྱེས་པའོ་ཞེས་་་་་
བསྟན་ཏོ། །ཞེས་མ་སྐྱེས་པའི་དོན་རང་བཞིན་གྱིས་མ་སྐྱེས་པའི་དོན་དུ་རྒྱལ་བ་རང་ཉིད་་
ཀྱིས་གསུངས་ལ། མ་སྐྱེས་པའི་དོན་སྐྱེ་བ་བཀག་ཙམ་ལ་བྱེད་ན་གསུང་དོན་ཅི་ཡོད། གཞན་
ཡང་འཇུག་པ་ལས། གལ་ཏེ་ཁྱོད་ལ་འཇིག་རྟེན་མི་གནོད་ན། །འཇིག་རྟེན་ཉིད་ལྟོས་འདི་
ནི་དགག་པར་བགྱི། །ཁྱོད་དང་འཇིག་རྟེན་འདིར་རྩོད་གྱིས་ཤིག་དང་། །ཕྱི་ནས་སྟོབས་་་་
ལྡན་བདག་གིས་བསྟན་པར་བྱ། །ཞེས་དང་། དེའི་ རགྲེལ་པར། ཁོ་བོ་ཅག་ནི་འཇིག་རྟེན་གྱི་
ཀུན་རྫོབ་བཟློག་པར་བྱ་བའི་ཕྱིར། ཤིན་ཏུ་ཚེགས་ཆེ་བར་གནས་པར་འགྱུར་གྱི། ཁྱོད་ཀྱིས་
འཇིག་རྟེན་གྱི་ཀུན་རྫོབ་སོལ་ཅིག གལ་ཏེ་ཁྱོད་ལ་འཇིག་རྟེན་གྱིས་གནོད་པར་མི་འགྱུར་་་
ན་ངས་ཀྱང་ཁྱོད་ལ་སྟོངས་གདབ་པར་བྱའོ། །འཇིག་རྟེན་གྱིས་གནོད་པ་ཡང་ཡིན་ཏེ་ཞེས་
གསུངས་ལ། དངོས་སྨྲ་བས་དབུ་མ་པ་ལ་ཁྱོད་ཀྱིས་གཞན་དབང་བདེན་གྲུབ་བམ་རྫས་་་་་
ཡོད་འགོག་ན། ངས་ཀྱང་ཁྱོད་དབུ་མ་པ་འདོད་པའི་ཀུན་རྫོབ་རིགས་པས་དགག་པར་་་་་
བྱའོ་ཞེ་ན། དེ་ལ་དབུ་མ་པས་ཁྱོད་དངོས་སྨྲ་བས་ཀུན་རྫོབ་འགོག་ནུས་ན་ཁོག་ཤིག་དང་་
ངས་ཀྱང་དེའི་གྲོགས་བྱའོ། །
དེ་ལྟ་ཡིན་ཡང་ཁྱོད་ཀྱིས་ཀུན་རྫོབ་འགོག་མི་ནུས་ཤིང་གལ་ཏེ་འགོག་པར་བྱེད་
ན་ཡང་འཇིག་རྟེན་གྱི་གྲགས་པས་གནོད་ཅེས་པ་ནི་རྩ་འགྲེལ་དེ་དག་གི་དོན་ཡིན་ལ། དེ་་
དང་འཇིག་རྟེན་ཀུན་རྫོབ་འགོག་པ་ཇི་ལྟར་མི་འགལ་ལགས། གཞན་ཡང་དེ་ཁོ་ན་ཉིད་ལ་
དཔྱོད་པའི་རིགས་པས་སྐྱེ་བ་གཏན་ནས་མི་འགོག་པ་ནི། བཞི་བརྒྱ་པའི་འགྲེལ་བ་ལས།
གལ་ཏེ་རྣམ་པར་དཔྱད་པ་འདིས་སྐྱེ་བ་རྣམ་པ་ཐམས་ཅད་དུ་བཀག་པ་ལས་འདུས་བྱས་
614



ཀྱི་སྐྱེ་བ་མེད་པར་བསྟན་པར་འདོད་ན་ནི། དེའི་ཚེ་སྒྱུ་མ་ལྟ་བུ་ཉིད་དུ་མི་འགྱུར་གྱི། མོ་་་
གཤམ་གྱི་བུ་ལ་སོགས་པ་དེ་དག་གིས་ཉེ་བར་གཞལ་བར་གྱུར་བ་ཞིག་ན་རྟེན་ཅིང་འབྲེལ་
བར་འབྱུང་བ་མེད་པར་ཐལ་བར་འགྱུར་བའི་འཇིགས་པས་དེ་དག་དང་བསྟུན་པར་མི་་་
བྱེད་ཀྱི། དེ་དང་མི་འགལ་བ་སྒྱུ་མ་ལ་སོགས་པ་དག་དང་ནི་བྱེད་དོ་ཞེས་པས་བསྟན་ཏེ།
འདིར་སྐྱེ་བ་བཀག་ན་མོ་གཤམ་གྱི་བུ་སོགས་དང་ཁྱད་མེད་དུ་འགྱུར་ཞིང་། དེ་ལྟ་ན་རྟེན་
འབྲེལ་མེད་པའི་སྐྱོན་དུ་འགྱུར་བས་མདོ་ལས་སྐྱེ་བ་མེད་པར་གསུངས་པའི་དོན་རང་་་་་
བཞིན་གྱིས་སྐྱེ་བ་མེད་པ་ལ་དགོངས་ནས་གསུངས་པར་བསྟན་པས་སོ། །རྟེན་འབྲེལ་་་་
འགོག་ན་ནི་ཐུབ་པའི་གསུང་གི་གཅེས་མཛོད་དམ་པ་བཀག་པར་སོང་བས་ཧ་ཅང་ཐལ་
ཆེས་བསམས་པ་བྱུང་། དེ་ཙམ་དུ་མ་ཟད་དོན་དམ་དཔྱོད་བྱེད་ཀྱི་རིགས་པས་མིག་སོགས་
ངོ་བོ་ཉིད་ཀྱིས་གྲུབ་པ་འགོག་གི། མིག་སོགས་རྟེན་འབྲེལ་ཡིན་པ་མི་འགོག་པ་འདི་མི་་་་
འཐད་ན། ཡང་བཞི་བརྒྱ་པའི་འགྲེལ་པར། ཁོ་བོ་ཅག་ནི་འདིར་དངོས་པོ་རྣམས་རང་གི་ངོ་
བོས་གྲུབ་པ་འགོག་གི། མིག་ལ་སོགས་པ་བྱས་ཤིང་རྟེན་ཅིང་འབྲེལ་བར་འབྱུང་བའི་ལས་
ཀྱི་རྣམ་པར་སྨིན་པ་ཉིད་ནི་མི་འགོག་གོ། །དེའི་ཕྱིར་དེ་ཡོད་པས། གང་ཞིག་རྣམ་པར་སྨིན་
པ་ཉིད་དུ་བསྙད་པ་མིག་ལ་སོགས་པ་ཡོད་པ་ཉིད་དོ་ཞེས་རྟེན་འབྲེལ་ཡོད་པས་མིག་་་་་་
སོགས་ཡོད་པར་གསུངས་པ་མི་འཐད་པར་འགྱུར་རོ། །དེས་ན་ཆོས་ཐམས་ཅད་དོན་དམ་
པར་མེད་ཅིང་སྤྱིར་ཡོད་ཙམ་འདི་དགག་ཏུ་མི་རུང་བར་དགོངས་ནས། དོན་དམ་བདེན་་
པའི་དབང་དུ་ནི། །བགེགས་ལས་སངས་རྒྱས་ཉིད་ཀྱང་མེད། །ཅེས་སོགས་གསུངས་པར་་་
མངོན་ནོ། །དོན་དམ་དུ་མེད་པས་མེད་གོ་མི་ཆོད། འཇིག་རྟེན་གྱི་ཐ་སྙད་དུ་ཡོད་པས་ཡོད་
གོ་ཆོད་པ་ནི་འཇུག་པར། བུམ་སོགས་འདི་དག་དེ་ཉིད་དུ་མེད་ཅིང་། །འཇིག་རྟེན་རབ་ཏུ་
གྲགས་པར་ཡོད་ཇི་བཞིན། །དེ་བཞིན་དངོས་པོ་ཐམས་ཅད་འགྱུར་བས་ན། །མོ་གཤམ་བུ་
དང་མཚུངས་པར་ཐལ་མི་འགྱུར། །ཞེས་གསུངས་པ་འདི། སྡོམ་པ་གསུམ་བསྟན་པའི་མདོ་
ལས། འཇིག་རྟེན་འདི་ང་དང་ལྷན་ཅིག་ཏུ་རྩོད་ཀྱི། ང་ནི་འཇིག་རྟེན་དང་ལྷན་ཅིག་ཏུ་མི་
རྩོད་དོ། །གང་འཇིག་རྟེན་ན་ཡོད་པར་སྨྲ་བ་དེ་ང་ཡང་ཡོད་པར་སྨྲའོ་ཞེས་པའི་དགོངས་
615



པའོ། །ཡང་ཙོང་ཁ་པ་ཆེན་པོས། བདེ་བ་སྐྱེས་པ་ན་དེ་ནས་བདག་མེད་པའི་ལྟ་བ་དྲན་པར་
བྱས་ནས་བདེ་བས་བདག་མེད་ཀྱི་སྟོང་པ་ངེས་པར་བྱས་པ་ཉིད། བདེ་སྟོང་དབྱེར་མེད་ཀྱི་
ལྷན་སྐྱེས་ཀྱི་དགའ་བ་ཡིན་གྱི། བདེ་བ་བྱུང་བའི་དབང་གིས་སེམས་ཀྱི་རྟོག་པ་རེ་ཞིག་ལོག་
པ་ཙམ་བདེ་སྟོང་དབྱེར་མེད་ཀྱི་དོན་མ་ཡིན་ནོ་ཞེས་གསུངས། འདི་ཡང་འཐད་པ་མ་ཡིན་
ཏེ། ཆགས་ཅན་ལས་རྒྱ་དང་སྦྱར་བ་ལྟ་བུའི་ནོར་བུའི་རྩེར་ཐིག་ལེ་བབས་པའི་སྐད་ཅིག་་་
འཆིང་ཐུབ་ན་ཡས་བབས་ཀྱི་ལྷན་སྐྱེས་ཡོད་ལ། མ་ཐུབ་ན་མེད་དེ། འཕོས་པ་ལས་ནི་་་་་
ཆགས་བྲལ་འབྱུང༌། །ཞེས་པས་སོ། །དུས་དེའི་བདེ་བའི་སྐད་ཅིག་དེ་ནི་མི་རྟག་པ་ཡིན་ཏེ། །
རིགས་གཏེར་དུ། སྐྱེས་པ་ཁོ་ན་འཇིག་པ་ཡིན། །དེ་ལ་འཇིག་བྱེད་གཞན་མི་དགོས། །ཟེར་་
བས་རང་ཉིད་དུ་གྲུབ་བཞིན་པ་དེ་ཀ་འཇིག་བཞིན་པ་ཡིན་པར་མདོ་སྡེ་པ་ཡན་ཐམས་་་
ཅད་འདོད་པ་ཡིན་པས། སྐད་ཅིག་དེའི་རྗེས་སུ་ལྟ་བ་དྲན་པར་བྱེད་པ་མགོ་ཆག་ནས་རྨོག་
གྱོན་པ་ལྟ་བུ། དེས་ན་བདེ་ཆེན་གྱི་སྟོང་ཉིད་རིག་རྒྱུ་ཅང་མ་བྱུང་བས་མཛུབ་མོ་རིས་སྟོན་
དུ་སོང་ངོ༌། །ཞེས་གསུངས། འདི་ཡང་རྗེ་བདག་ཉིད་ཆེན་པོས་རྫོགས་རིམ་གྱི་སྐབས་ཀྱི་་་༌་
བདེ་སྟོང་དབྱེར་མེད་ཀྱི་དོན་གསུངས་པའི་དགོངས་པ་བསྐྱར་བར་སྣང་ལ། དེའི་དགོངས་
པ་ནི་སྒོམ་སྟོབས་ཀྱི་རླུང་དབུ་མར་ཐིམ་པ་ལས་བྱུང་བའི་བདེ་བ་ལ་ལྷན་སྐྱེས་ཀྱི་བདེ་བ་་
ཞེས་བྱ་སྟེ། སེམས་ཅན་རྣམས་ཀྱི་སེམས་འདི་ལ་རགས་པ་གནས་སྐབས་པའི་སེམས་དང་།
ཕྲ་བ་གཉུག་མའི་སེམས་གཉིས་ཡོད་པའི་ཕྱི་མ་དེ་ལ་ལྷན་སྐྱེས་ཀྱི་སེམས་སམ་སེམས་ལྷན་
སྐྱེས་ཞེས་བྱ་ལ། དེ་སྒོམ་སྟོབས་ཀྱིས་རླུང་དབུ་མར་ཐིམ་པ་ལས་བྱུང་བའི་བདེ་བའི་ངོ་བོར་
སོང་བ་ལ་ལྷན་ཅིག་སྐྱེས་པའི་བདེ་བ་ཞེས་བྱ་སྟེ། བདེ་བ་དེ་སྟོང་པ་ཉིད་དང་ཡུལ་ཡུལ་་་
ཅན་ངོ་བོ་དབྱེར་མེད་དུ་སྦྱོར་བ་བདེ་སྟོང་སྦྱོར་བའི་དོན་དུ་ངེས་སོ། །དེ་ཡང་ཕྱི་ནང་གི་་
ཐབས་གང་ལ་བརྟེན་ཀྱང་བྱང་སེམས་ཕྱི་རོལ་ཏུ་འཕོས་ན་ལྷན་སྐྱེས་ཀྱི་བདེ་བ་མི་འབྱུང་
བ་ནི། དངོས་གྲུབ་ཀུན་གྱི་གཏེར་གྱུར་བའི། །བྱང་ཆུབ་སེམས་ནི་ལྷུང་གྱུར་ན། །ཕུང་པོ་་་་
རྣམ་ཤེས་རྒྱལ་བ་ལ། །མ་སྨད་དངོས་གྲུབ་ག་ལ་ཡོད། །ཅེས་པའི་ཡང་དགོངས་པ་ཡིན་པས་
མཐུན་ལ། ངེད་ཀྱི་ལུགས་ཀྱི་བདེ་སྟོང་སྦྱོར་ཚུལ་ལ། བདེ་བ་ཆེན་པོ་རང་གྲུབ་དུས་ཀྱི་སྐད་
616



ཅིག་གཉིས་པར་ཞིག་ཟིན་པས་དེས་སྟོང་ཉིད་ཡུལ་དུ་བྱེད་མི་ནུས་སོ་ཞེས་གསུངས་པ་ནི་
རིགས་པ་རྩིང་པོ་སྟེ། བདེ་བ་མི་རྟག་པ་ཡིན་ཀྱང་བདེ་བའི་རིགས་འདྲའི་རྒྱུན་གྱིས་སྟོང་་་་
ཉིད་རྟོགས་པ་ལ་མི་རིགས་པ་ཅི་ཞིག་ཡོད། དེ་ལྟ་མ་ཡིན་ན། སྡུག་བསྔལ་ཅན་གྱི་སེམས་་་
ཅན་མཐོང་བས་རྒྱུ་བྱས་ནས་སྙིང་རྗེ་ཆེན་པོ་སྐྱེ་མི་སྲིད་པར་འགྱུར་ཏེ། དེ་ལྟར་སྐྱེ་ན་དུས་
མཉམ་དུ་སྐྱེ་བ་ནི་རྒྱུ་འབྲས་ལ་འགལ། སྡུག་བསྔལ་ཅན་གྱི་སེམས་ཅན་མཐོང་བ་བོ་དེ་་་་
འཇིག་བཞིན་པ་ཡིན་པས་སྐད་ཅིག་དེའི་རྗེས་སུ་སྙིང་རྗེའི་དམིགས་རྣམ་དྲན་པ་ཡང་ཇི་
ལྟར་མི་འགལ། དེ་དག་གིས་མཚོན་ནས་ཡུལ་ངེས་པའི་ངེས་ཤེས་ཀྱི་རིགས་འདྲ་ཕྱི་མ་་་་་
རྣམས་ངེས་པ་ཉམས་ནས་ཡུལ་ངེས་པའི་ངེས་ཤེས་མེད་པར་བཞེད་དགོས་སོ། །དེར་མ་་་་
ཟད་སྒོམ་ཆེན་པ་རྣམས་རྣམ་རྟོག་སྐྱེས་པའི་ཚེ་དེའི་ངོ་བོ་ལ་བལྟས་པས་རྣམ་རྟོག་ཆོས་་་་
སྐུར་འཆར་གསུང་བ་འདུག་པ། སོ་སྐྱེའི་སྒོམ་ཆེན་པ་གཅིག་ལ་རྣམ་རྟོག་སྐྱེས་པའི་ཚེ། བླ་
མས་ཆོས་སྐུར་ངོ་སྤྲོད་པ་ལ་བརྟེན་ནས་རྣམ་རྟོག་ཆོས་སྐུར་ངེས་མི་ནུས་པར་འགྱུར་ཏེ། །
རྣམ་རྟོག་སྐྱེས་མ་ཐག་པའི་སོ་སྐྱེ་དེ་རང་གྲུབ་དུས་ནས་འཇིག་བཞིན་པར་གྲུབ་པས་དེའི་
སྐད་ཅིག་གཉིས་པར་ཆོས་སྐུ་ཇི་ལྟར་ངེས་པ་བཞག་དཀའ་བས་སོ། །དེ་ནི་གོང་དུ་སྐྱོན་་་་
བརྗོད་ཚུལ་ལ་དཔགས་ན་མགོ་ཆག་པ་ཙམ་དུ་མ་ཟད་ཀླད་པ་ལུག་ནས་རྨོག་གྱོན་པ་དང་
ཅིའི་ཕྱིར་མི་འདྲ། དེས་ན་བདེ་སྟོང་སྦྱོར་ཚུལ་གོང་དུ་བཤད་པའི་ངེད་ཅག་གི་ལུགས་ལྟར་
བྱ་དགོས་པ་ནི། ཡང་དག་པར་སྦྱོར་བའི་རྒྱུད་ལས། སྤྲོས་པ་མེད་པའི་རང་བཞིན་ཉིད། །
ཤེས་རབ་ཉིད་ནི་རབ་ཏུ་བསྒྲགས། །ཡིད་བཞིན་ནོར་ལྟར་མ་ལུས་པའི། །ཐམས་ཅད་དོན་
བྱེད་སྙིང་རྗེ་ཉིད། །དམིགས་མེད་གནས་སུ་ཤེས་རབ་དང་། །དམིགས་མེད་སྙིང་རྗེ་ཆེན་པོ་
ཉིད། །བློ་དང་ལྷན་ཅིག་གཅིག་གྱུར་བ། །ནམ་མཁར་ནམ་མཁའ་ཇི་བཞིན་ནོ། །ཞེས་པའི་་
ལུང་འདིས། ཡུལ་སྤྲོས་པ་ཐམས་ཅད་ཞི་བའི་སྟོང་པ་ཉིད་དང་། དམིགས་མེད་ཀྱི་སྙིང་རྗེའི་
སྒྲས་བསྟན་པའི་ལྷན་སྐྱེས་ཀྱི་བདེ་བ་གཉིས་ནམ་མཁར་ནམ་མཁའ་བཞག་པ་དང་། ཆུ་ལ་
ཆུ་བཞག་པ་ལྟར་ཡིད་ངོ་འམ་དངོས་གནས་ལ་སྦྱོར་བ་ལ་གསུངས་ཤིང་། ལྷན་སྐྱེས་ཀྱི་བདེ་
བ་ལ་སྙིང་རྗེའི་སྒྲས་བླ་མེད་ཀྱི་རྒྱུད་དུ་མ་ལས་གསུངས་པས་སོ། །བདེ་བ་ཆེན་པོ་རྟོག་པར་
617



ནི་བཞེད་པ་མིན་མཆི་བས་ལན་མ་ཞུས། ཡང་བཤད་སྦྱར་འདི་ཉིད་ལས་འདི་ལྟར་བྱུང་།
ཙོང་ཁ་པ་ཆེན་པོས་རེད་མདའ་བ་ལ་ལུགས་སྙིང་བོར་བསྒྲིལ་ཏེ་ཕུལ་བར། དེ་ཡང་སྤྱིར་་་
སྟོང་པས་ཡོད་མཐའ་དང་སྣང་བས་མེད་མཐའ་སེལ་བ་འདི་རྒྱང་འཕེན་གྱི་བར་ལ་ཐུན་
མོང་བ་ཡིན་པ་དང་། ཞེས་པ་ནས། མཚན་ཉིད་ཀྱི་ལམ་གྱི་གནད་མེད་པའི་སྔགས་ཀྱི་ཐུན་
མོང་མ་ཡིན་པའི་གདུལ་བྱ་དེ་མཚན་ཉིད་ཀྱི་གདུལ་བྱ་ལས་དམན་ཏེ། དེས་ལམ་དེ་ཁོ་ན་་
ལ་བརྟེན་ནས་གཏན་ནས་འཚང་མི་རྒྱ་ལ། མཚན་ཉིད་ཀྱི་དེ་འཚང་རྒྱ་བས་སོ། །དེ་ལྟར་ན་
ཐུན་མོང་མ་ཡིན་པའི་ལམ་གྱི་དབང་དུ་བྱས་ན་མཚན་ཉིད་མཆོག་དང་། སྔགས་ཉོན་་་་་་
མོངས་ཀྱི་དབང་དུ་སོང་དྲགས་ནས་རྒྱུད་མ་དག་པའི་གདུལ་བྱ་ལ་མངོན་མཐོའི་ཐབས་་་
ཙམ་དང་ཞི་གནས་སོགས་ཙམ་བསྟན་པ་དམན་པ་ཡིན་གསུང་། ཞེས་འབྱུང་ངོ༌། །ཞེས་་་
པའི་བར་རྗེའི་བཀའ་འབུམ་ཐོར་བུར་བཀོད་པ་རྣམས་དྲངས་ནས་དེ་ལ་སྐྱོན་བརྗོད་པ་ན།
དེང་སང་གི་དགའ་ལྡན་པའི་དགེ་བཤེས་པ་རྣམས་ཐོག་མར་དཔྱད་སྒོམ་ཁོ་ན་དགོས་རྒྱུ་
བར་བྱེད་པ་ལ། འདིར་ཐོག་མར་ཞི་གནས་བརྟན་པོ་སྒྲུབ། དེ་ནས་དཔྱད་པ་བྱ་བར་བསྟན་
ནས། འཇུག་ཚུལ་དེང་སང་གི་སྒོམ་ཆེན་པ་རྣམས་དང་མཐུན་པ་དང་། འོན་ཀྱང་འདིའི་
དཔྱད་པ་ནི་སྒོམ་རིམ་སོགས་ལས་གསུངས་པ་དེའོ་སྙམ་ན་མ་ཡིན་ཏེ། དེར་སྐབས་འདིའི་
དཔྱད་པ་ཞི་གནས་སོར་རྟོག་ཏུ་ལངས་པས་དཔྱོད་པ་དེ་ཡིན་ལ། ཅི་ཡང་མི་སྒོམ་པ་གནས་
ལུགས་སྒོམ་པར་གསུངས་པ་རྣམ་གྲངས་མ་ཡིན་པའི་དོན་དམ་རྟོགས་པའི་ཚེ་རུང་བ་དང་།
འདིས་ཡིད་ལ་མི་བྱེད་པའི་ཆོས་སྐོར་རྣམས་ཁུངས་སུ་འདྲེན་པས་སྐབས་དེར་ཡིད་ལ་མི་་
བྱེད་པ་ཞལ་གྱིས་བཞེས་སོ། །འདི་ནི་ལུང་རིགས་ཀྱི་བསམ་མནོས་དཔྱོད་པ་ཁོ་ན་བཤད་་་་
འདུག་པ། ལུང་རིགས་ཀྱིས་དཔྱད་པ་སྒོམ་རིམ་པས་སྦྱོར་བའི་སྐབས་སུ་བསྟེན་ཀྱང་ལྷག་་
མཐོང་གི་རྒྱུ་ངོ་མར་མི་བཞེད། དེའི་རྒྱུ་མཚན་འདི་ནི་རྣམ་རྟོག་སྟེ། རྗེས་དཔག་ཡིན་པས་
དེས་མི་རྟོག་པ་ཆེན་པོ་བསྐྱེད་མི་ནུས་ཏེ། ཀོ་ཊ་པ་ལས། ས་ལུའི་མྱུ་གུ་བཞིན་ནོ། །བྱང་ཆུབ་
ལམ་རིམ་སྒོམ་རིམ་སོགས་ལས་དང་པོར་དཔྱད་པ་མཛད་པ་ནི་ངེས་ཤེས་བསྐྱེད་པའི་ཆེད་
དུ་ཡིན་ལ་ཕྱིས་ནས་ཞི་གནས་དེ་ནས་དཔྱད་པ་ནི་ཞི་གནས་ཀྱི་ངང་ནས་སོ། །དེ་དགོངས་
618



པ་ཡང་། ཤེས་བྱ་མེད་ན་ཤེས་པ་བསལ་བ་ནི། །བདེ་བླག་ཉིད་ཅེས་སངས་རྒྱས་རྣམས་ཀྱིས་
གསུངས། །ཞེས་པའི་རྒྱུ་མཚན་གྱིས་ཡིན་ནོ། །
རྡོ་རྗེ་ཐེག་པའི་ལམ་གྱི་གནད་ལ་དཔྱད་པ་འདི་མེད་པས་ལྟ་བའི་མྱོང་བ་མི་ཐོན།
དཔེར་ན་སྔགས་ལས་མཚན་ཉིད་ཟབ་པར་བཤད་པ་ནི་རྡོ་རྗེ་ཐེག་པའི་ཟབ་གནད་ཐམས་
ཅད་བདེན་མེད་དུ་སྟོང་པ་དེ་ཆད་པའི་སྟོང་པ་ལས་ཆེས་ལྷག་པ་གསང་འདུས་སུ་རྣམ་་་་
ཀུན་མཆོག་ལྡན་གྱི་སྟོང་ཉིད་དང་། དེ་ནས་དམིགས་པ་ཐམས་ཅད་ཉེ་བར་ཞི་བའི་མངོན་
བྱང་ལ་འཇུག་ཁྱེར་དུས་ཀྱི་འཁོར་ལོ་ཕྱག་རྒྱ་ཆེན་པོ་དང་སྦྱར་བའི་འགྱུར་བ་མེད་པའི་་་
བདེ་བ་ཆེན་པོ་སྐྱེད་པའི་ཐབས་གསུངས་པ་སོགས་སྔགས་ཀྱི་ཐེག་པ་ཆེན་པོའི་གཞུང་ས་
ཐམས་ཅད་གསུབ་དགོས་པ་འདུག་པས་སྨྱུག་གྲིས་མི་ཆོག་རལ་གྲི་ཕྱག་མཚན་དུ་དགོས་པ་
གདའ་འོ་ཞེས་འབེབས་ཤིན་ཏུ་ཆེ་བ་དང་བཅས་ཏེ་གསུངས་སོ། །འདི་ལ་དཔྱད་ན་སྟོང་་་་
ཉིད་སྒོམ་པའི་ཚུལ་ལ་དང་པོར་ཇི་སྙེད་པ་ལ་དམིགས་པའི་ཞི་གནས་བརྟན་པོ་སྒྲུབ། དེ་་་
ནས་ཇི་ལྟ་བ་ལ་དམིགས་པའི་ལྷག་མཐོང་སྒྲུབ་པར་བྱེད་ལ། དེའི་ཚུལ་ནི་ཞི་གནས་ཀྱིས་་་
སེམས་དམིགས་པ་ལ་རྩེ་གཅིག་ཏུ་གནས་པའི་ངང་ནས་སོ་སོར་རྟོག་པའི་ཤེས་རབ་ཀྱིས་་
དམིགས་པའི་ཁྱད་ཆོས་ལ་དཔྱོད་པར་བྱེད་ཅིང་། འདི་ལྟ་བུའི་སྒོ་ནས་ཇི་ལྟ་བ་ལ་དམིགས་
པའི་ལྷག་མཐོང་གྲུབ་པར་བྱེད་པས་ཏིང་ངེ་འཛིན་རྒྱལ་པོ་དགོངས་འགྲེལ། སྒོམ་རིམ་་་་་
རྣམས་ལས་གསུངས་པ་དང་གནད་གཅིག་ཏུ་ཡོད་དེ། དེ་ཡང་སྟོང་ཉིད་ཐོག་མར་གཏན་
ལ་འབེབས་པའི་སྐབས་ནས་བཟུང་། ཐ་སྙད་བདེན་པ་ཐབས་སུ་གྱུར་པ་དང་། །དོན་དམ་
བདེན་པ་ཐབས་བྱུང་གྱུར་བ་སྟེ། །ཞེས་གསུངས་པ་ལྟར་ངེས་དོན་གྱི་ལུང་དང་། གཅིག་དུ་
བྲལ། ཡོད་མེད་སྐྱེ་འགོག རྡོ་རྗེ་གཟེགས་མ། རྣམ་ལྔ། རྣམ་བདུན་གྱི་རིགས་པ་རྣམས་ཀྱིས་
རྣམ་གྲངས་དུ་མར་དཔྱད་པའི་སྒོ་ནས་སྟོང་ཉིད་ལ་ངེས་པ་ཤུགས་ཅན་དྲངས། ངེས་ཤེས་
དེའི་རྒྱུན་སྐྱོང་། ངེས་པ་ཆུང་དུ་སོང་ན་སླར་ཡང་སྔར་ལྟར་དཔྱད་པ་བྱེད། ངེས་ཤེས་་་་་
ཤུགས་ཅན་འདྲེན་པར་བྱེད། དེ་ལྟར་བསྒོམས་པས་རིགས་ངེས་ཀྱི་བྱང་སེམས་ཚོགས་ལམ་
པ་ལྟ་བུས་སྟོང་པ་ཉིད་ལ་དམིགས་པའི་ལྷག་མཐོང་ངམ། སྟོང་པ་ཉིད་ལ་དམིགས་པའི་་་་
619



སྒོམ་བྱུང་ཐོབ་པ་དང་ཐེག་ཆེན་གྱི་སྦྱོར་ལམ་དྲོད་ཐོབ་པ་དུས་མཉམ་མོ། །དེས་ན་དེ་ལྟ་་་
བུའི་སོ་སོར་རྟོག་པའི་ཤེས་རབ་ཀྱིས་དཔྱད་པ་བྱེད་པའི་ཚེ། ལུང་དང་རིགས་པའི་སྒོ་ནས་
དཔྱོད་པ་འདོར་ན། རྒྱལ་དབང་ཐུབ་པའི་དབང་བོ་དང་། ཀླུ་སྒྲུབ་ཡབ་སྲས་རྣམས་ཀྱིས་་་
ལུང་རིགས་མཐའ་ཡས་པ་གསུངས་པ་རྣམས་ཚེགས་ཆེ་བ་ཁོ་ནར་འགྱུར་རོ། །ལུང་རིགས་
ཀྱིས་དཔྱོད་པ་རྣམ་རྟོག་དང་རྗེས་དཔག་ཡིན་པས་ལྷག་མཐོང་གི་རྒྱུ་ངོ་མར་མི་འགྱུར་ན།
ཞི་གནས་ཐོག་མར་གྲུབ་ནས་ལྷག་མཐོང་ཐོག་མར་སྒྲུབ་དུས་ཀྱི་ཞི་གནས་སོར་རྟོག་ཏུ་་་་
ལངས་པའི་སོར་རྟོག་དེ་རྣམ་རྟོག་ལས་འོས་མེད་ཅིང་། ཚད་མ་གཞིར་བྱས་ལ་དེ་མངོན་་་་
སུམ་དུ་འོང་ས་མེད། དེས་ན་རྗེས་དཔག་ཏུ་བཞེད་དགོས་པས་ལྷག་མཐོང་གི་རྒྱུ་ངོ་མར་མི་
འགྱུར་རོ། །ཡིད་ལ་མི་བྱེད་པའི་དོན་མཉམ་གཞག་གི་ཚེ་སྟོང་ཉིད་ལས་གཞན་ཀུན་རྫོབ་་་
ཡུལ་གྱི་གཙོ་བོར་མི་བྱེད་པའི་དོན་ནོ། །དེས་ན་གསུང་རབ་རྣམས་སུ་ཤིང་གཉིས་བརྡར་་་་
བའི་མེས་མཐར་ཤིང་ཉིད་སྲེག་པར་བྱེད་པ་ལྟར། སྟོང་ཉིད་རྟོགས་པའི་རྣམ་རྟོག་གི་རྒྱུན་
གོམས་པ་ལས་རྣམ་པར་མི་རྟོག་པའི་ཡེ་ཤེས་ཀྱི་མེ་འབྱུང་། དེ་ལ་བརྟེན་ནས་རྣམ་རྟོག་གི་
བུད་ཤིང་སྲེག་པར་གསུངས་པ་ལ་ཐུགས་མཐོང་ཅུང་ཟད་ཅིག་དགོས་པ་འདྲ། དེར་མ་་་་
ཟད་བཤད་སྦྱར་གྱི་འོག་ཏུ། འདིར་སྤོང་བྱེད་ཀྱི་གཉེན་པོ་དང་སྤང་བྱ་གཉིས་ཀ་རྟོག་པར་
མཐུན་པར་བལྟོས་གྲུབ་རྟོག་པས་རྟོག་པ་འཇོམས་ནུས་པ། ཀླུ་ལ་ཀླུ་གཤེད་དུ་འབེབས་པ་
བཞིན་ནོ། །ཕ་རོལ་ཕྱིན་པའི་ཐེག་པ་ཡི། །གཉེན་པོ་དངོས་པོར་གྱུར་བ་ཡིས། །སྤང་བྱ་་་་
དངོས་པོར་གྱུར་བ་དག །ཐོ་བས་བུམ་པ་བཤིག་པ་བཞིན། །སྤང་བྱ་སྤོང་བྱེད་དེ་ལྟར་བཞེད། །
ཅེས་གསུངས་པས། རྟོག་པས་རྟོག་པ་འཇོམས་ནུས་ན། རྟོག་པས་མི་རྟོག་ཡེ་ཤེས་ཅིའི་ཕྱིར་
མི་སྐྱེད་ལགས། ཡུལ་བདེན་གྲུབ་ཁེགས་ན་ཡུལ་ཅན་བདེན་གྲུབ་ཁེགས་པ། ཤེས་བྱ་མེད་ན་
ཤེས་པ་བསལ་བ་ནི། །བདེ་བླག་ཉིད་ཅེས་སངས་རྒྱས་རྣམས་ཀྱིས་གསུངས། །ཞེས་པའི་དོན་
ཡིན་པས། ལྷག་མཐོང་གྲུབ་པའི་ཚེ་ལུང་རིགས་ཀྱི་དཔྱད་པ་འདོར་བའི་སྒྲུབ་བྱེད་དུ་ག་ལ་
འགྲོ། མདོ་སྔགས་གཉིས་སྟོང་ཉིད་གཏན་ལ་འབེབས་ཚུལ་ལ་རྒྱས་བསྡུས་ཁྱད་པར་ཤིན་ཏུ་
ཆེ་བ་ཡོད་པ་དང་། ཁྱད་པར་བྱང་ཆུབ་ཀྱི་སེམས་ལ་སོགས་པ་ཕར་ཕྱིན་ཐེག་པ་ནས་་་་་
620



འབྱུང་བས་གནད་དེ་དང་བྲལ་བའི་གདུལ་བྱས་སྔགས་ཀྱི་ཟབ་ལམ་ཉམས་སུ་བླངས་ཀྱང་།
ཐོབ་བྱ་མཐར་ཐུག་ཐོབ་མི་ནུས་པ་ལ་དགོངས་ནས་དང་། གང་ཟག་གི་དབང་བོའི་རིམ་པ་
ལ་བལྟོས་ནས་དང༌། ཕར་ཕྱིན་ཐེག་པ་ཐུན་མོང་མ་ཡིན་པའི་དབང་དུ་བྱས་ན། སྔགས་་་་
ལས་ཕར་ཕྱིན་ཟབ་པར་གསུངས་པ་ཡིན་ཞིང་། དེ་དང་མཐུན་པར་པོ་ཏོ་བའི་དཔེ་ཆོས་
བེའུ་བུམ་སོགས་ལས་ཀྱང་སྔགས་ལས་ཕར་ཕྱིན་པ་འགའ་ཞིག་འཚང་རྒྱ་བ་མྱུར་བར་་་་་
གསུངས་སོ། །
སྔགས་ཀྱི་རྫོགས་རིམ་གྱི་སྐབས་སུ་སྟོང་ཉིད་ལ་དཔྱད་པ་བྱེད་པ་ཡོད་པའི་སྒྲུབ་
བྱེད་དུ་གསང་འདུས་སུ་རྣམ་ཀུན་མཆོག་ལྡན་གྱི་སྟོང་ཉིད་གསུངས་པ་དང་། སྤྲོས་པ་ཞི་་་
བའི་མངོན་བྱང་དོན་གྱི་འོད་གསལ་དུ་འཇུག་ཚུལ་གསུངས་པ་དང་། དུས་འཁོར་དུ་ཕྱག་
རྒྱ་ཆེན་མོ་ལས་མཆོག་མི་འགྱུར་གྱི་བདེ་བ་འདྲེན་པར་གསུངས་པ་འགོད་པ་ནི། མདུང་ལྔ་
དང་ནི་སྒྱེད་བུ་གསུམ། །རྩྭ་དང་རི་དྭགས་དཔགས་ཏེ་ཟ། །ཞེས་པ་དང་ཅིའི་ཕྱིར་མི་འདྲ།
ངེད་ཀྱིས་ནི་ལམ་དུས་སུ་རྫོགས་རིམ་པའི་ལྷན་སྐྱེས་བདེ་ཆེན་ལ་མཉམ་པར་བཞག་པའི་ཚེ།
དཔྱད་པ་བྱས་ན་ཀུན་རྟོག་གི་རླུང་གཡོ་བའི་དགག་བྱ་ཆེ་བས་དཔྱད་པ་བྱེད་པ་ནི་དེ་ལས་
གཞན་གྱི་སྐབས་ཡིན་ལགས། དེ་དག་ལས་གཞན་དུ་ན། ཕར་ཕྱིན་ནས་བཤད་པའི་ལམ་གྱི་
གནད་བྱང་ཆུབ་ཀྱི་སེམས་སོགས་དང་བྲལ་བའི་གང་ཟག་གཅིག་བླ་མེད་ཀྱི་ལམ་དུ་ཞུགས་
ནས་ལམ་དེ་ཙམ་ཞིག་ལ་བརྟེན་ནས་འཚང་རྒྱུ་ན། སངས་རྒྱས་པ་ལ་བཞི་པ་དང་། །ལྔ་པ་
ཐུབ་པའི་དགོངས་པ་མིན། །ཞེས་པ་སྤྱི་བརྟོལ་གྱི་ཚིག་ཏུ་འགྱུར་རོ། །ཡང་བཤད་སྦྱར་དུ། །
ཇོ་བོ་ཆེན་པོ་བོད་དུ་ཕེབས་ནས་གསང་སྔགས་རྡོ་རྗེ་ཐེག་པ་བསྟན་ན་བོད་གྲུབ་ཐོབ་ཀྱིས་
གང་བ་ཞིག་འོང་རྒྱུ་འབྲོམ་རྒྱལ་བའི་འབྱུང་གནས་ཀྱིས་བཀག་པས། འབྲོམ་ལ་དེའི་ཉེས་་་
པས་སྙུན་མཛེ་བྱུང་བར་གྲགས་གསུང་བ་ནི་དགོངས་པ་རང་མིན་མཆི། དེ་ཡང་སྟོན་པ་་་
རིན་པོ་ཆེས་གསང་སྔགས་བཀག་པར་གསུངས་པ་ནི་གསང་སྔཊ་སྔ་དུས་འགའ་ཞིག་དང་།
དེང་དུས་སུ་ཁྲོམ་ཆོས་སུ་བྱས་ནས་གསང་སྔགས་ཀྱི་སྔོན་འགྲོའི་ཡོན་ཏན་སྣ་གཅིག་ཙམ་་
ཡང་མེད་པ་དང་། རྫོགས་རིམ་གྱི་སྔོན་དུ་ངེས་པར་འགྲོ་དགོས་པའི་བསྐྱེད་རིམ་ལ་གོ་བ་
621



དང་མྱོང་བ་གཅིག་ཀྱང་མེད་པའི་རིགས་ཅན་ལ་གསུང་བ་བཀག་པ་ཡིན་གྱི། སྣོད་ལྡན་ལ་
བཀག་པ་མ་ཡིན་ཏེ། ལྷ་བཙུན་བྱང་ཆུབ་འོད་ཀྱིས་ཞུས་པའི་ངོར། འཇིག་རྟེན་དབང་ཕྱུག་
གི་ལམ་ཟབ་མོ། གཞན་ཡང་བདེ་མཆོག་སོགས་མང་དུ་གསུངས་པ་དང་། ཁྱད་པར་མདོ་་
སྔགས་ཐམས་ཅད་ཀྱི་ལམ་གྱི་གནད་མཐའ་དག་མ་ཚང་བ་མེད་པར་སྟོན་པ་བྱང་ཆུབ་་་་
ལམ་གྱི་སྒྲོན་མ་རྩ་འགྲེལ་སོགས་མཐའ་ཡས་པ་གསུངས་པས་སོ། །འོ་ན་འབྲོམ་གྱིས་མ་་་་
བཀག་ཀྱང་ཇོ་བོས་སྣོད་ཀྱི་མཚན་ཉིད་མ་ཚང་བ་ལ་གསུངས་པ་ཅང་སྲིད་དམ་ཞེ་ན། དེ་་་
ནི་མ་ངེས་ཏེ། བོད་རྣམས་ཀྱིས་ཁ་ཟེར་བ་སྤང་བའི་ཕྱིར་སེམས་བསྐྱེད་དམ་བྱང་སེམས་ཀྱི་
སྡོམ་པ་འབོགས་ཆོག་མི་སྐྱེ་ཡང་མཛད་པར་གསུངས་པ་ལྟ་བུའོ། །
ཇོ་བོ་དགའ་ལྡན་དུ་གཤེགས་ཁར་འབྲོམ་ལ་ཁྱོད་ལ་ཚེ་གཞུག་འདིར་ཁམས་་་་་
གཞིའི་ནད་ཞིག་བྱུང་ན་ངེད་རང་དགའ་ལྡན་དུ་ཕྲད་དོ་གསུང་བ་ལ་བརྟེན་ནས། ཕྱིས་་་་
སྙུང་གཞི་དེ་བྱུང་བའི་ཚུལ་བསྟན་པ་ལ་བརྟེན་ནས་གདུལ་བྱའི་སྣང་ངོར་དགྱེས་པའི་་་་་
སྟངས་ཆེན་པོ་མཛད་ཅེས་ཐོས་སོ། །དེ་ལྟ་མིན་པར་འབྲོམ་གྱིས་གསང་སྔགས་བཀག་པས་
གསང་སྔགས་ཀྱི་དར་རྒྱས་ལ་གནོད་པ་བྱུང་བས་སྙུན་མཛེ་བྱུང་བ་ཡིན་ན། དེང་སང་་་་་
གསང་སྔགས་ཁྲོམ་དུ་དབང་གིས་སྨིན་པར་མ་བྱས་པ་ལ་སྒྲོགས་ཤིང་གསང་སྔགས་ཟབ་མོ་
རྨང་ནས་འདོན་མཁན་དག་ལ་དྲན་འཛིན་ཇི་ལྟ་བུ་ཞིག་འོང་ན་ལགས། ཡང་དགོངས་་་་
འགྲེལ་གྱི་ལུང་སོགས་ཚན་པ་གཉིས་དྲངས་ནས། དེ་དག་གི་དགོངས་པ་འཆད་པ་ན། སྔ་་
མས་འདོད་སེམས་རྩེ་གཅིག་པ་ཡང་ཞི་གནས་སུ་བསྟན་པ་དང༌། ཕྱི་མས་ལུས་སེམས་ཤིན་
ཏུ་སྦྱངས་པ་ཐོབ་པ་ཁོ་ན་དེ་ཞི་གནས་སུ་བསྟན་ཏོ་ཞེས་གསུངས་འདུག་པ། འདོད་སེམས་
རྩེ་གཅིག་པ་ཞིག་ནས་རྗེས་མཐུན་པ་ཡིན་གྱི། ཞི་གནས་ནི་ཁམས་གོང་མའི་སས་བསྡུས་པ་
ཡིན་ལ། འདོད་སེམས་རྩེ་གཅིག་པའི་ཏིང་ངེ་འཛིན་འདོད་པའི་སས་བསྡུས་པ་ཡིན་པས་་
ཞི་གནས་སུ་འཇོག་མི་ཐུབ་ལགས། ཡང་དེ་བས་ན། སྒོམ་པ་ལ་གཞུང་ལུགས་ཆེན་པོའི་ལྟ་
རྟོག་དཀའ་དགོས་རྒྱུ་ཡིན་ན་པཎ་གྲུབ་རྣམས་ཀྱིས་མན་ངག་གི་གཞུང་བརྩམས་པའང་་་་
དོན་མེད་པར་འགྱུར་ལ། འདུལ་བར་འཕགས་པ་ལམ་ཕྲན་བ སྟན་སྡུལ་སྤང་ངོ༌། །དྲི་མ་་་་
622



སྤང་ངོ་ཞེས་པའི་ཚིག་འདི་ཙམ་གྱི་དོན་ལ་བརྟགས་པས་དགྲ་བཅོམ་པ་ཐོབ་པར་གསུངས་
པས་ཀྱང་ཤེས་སོ། །དེ་ཡང་བླ་མ་བརྒྱུད་པ་སྤང་ལ་ཆུ་རྡོལ་བ་ལྟ་བུ་གློ་བུར་བ་མ་ཡིན་པར།
ཆུ་འགོ་གངས་རྩ་ནས་འོང་བ་ལྟ་བུ་ཞིག་ལ་ཐུག་དགོས་པར་འདུག་ཅེས་བསྟིང་ཚིག་ཤིན་
ཏུ་དགོངས་པ་ཅན་ཅིག་གསུང་བྱུང་བ། རྩོད་པའི་དུས་འདིར་རྒྱལ་བའི་བཀའ་རབ་་་་་
འབྱམས་ཐམས་ཅད་རྩོད་པའི་དུས་ཀྱི་གདུལ་བྱ་རྣམས་ཀྱིས་ཐོས་བསམ་སྒོམ་གསུམ་དང་།
ཁྱད་པར་སྒོམ་པས་ཉམས་སུ་བླང་བའི་གཞི་དམ་པ་མ་ཡིན་པར་གསུངས་ན། བཀའ་་་་
གདམས་གོང་མ་རྣམས་ཀྱིས་ཆོས་ལ་བརྟེན་པའི་སྡིག་པའི་གམ་དུ་སྡིག་པ་གཞན་ཀུན་ཐུད་
བྲུད་ཡིན་གསུངས་པ་དེར་མི་འགྱུར་རམ། ཉམས་ལེན་པ་རྣམས་ལ་ཉམས་ལེན་གྱི་གནས་་
སྟོན་པ་ལ་གཞུང་ཆེན་པོ་གཙོ་ཆེ་བའི་དོན་སྐབས་འདིའི་གཞུང་ཆེན་མོ་ནི་རྒྱུན་དྲུག་་་་་་་
སོགས་པཎ་གྲུབ་ཚད་ལྡན་རྣམས་ཀྱིས་མཛད་པའི་རིགས་ཚོགས་དང་གསལ་བ་གཉིས་ལ་
སོགས་པ་དང་རྒྱལ་བའི་གསུང་རབ་རབ་འབྱམས་རྣམས་ཡིན་ཏེ། གདམས་ངག་ནི་བཀའ་
དང་མཐུན་ཤས་ཆུང་བའི་བེའུ་བུམ་ཆེ་ཆུང་ལ་ཟེར་བས། དེ་གཉིས་ཀྱི་ནང་ནས་མན་ངག་
གི་མིང་ཅན་དམ་དུམ་དེ་འདྲ་ལ་ངེས་པ་རྙེད་ཀྱང་ས་ཆོད་ཆེར་མི་འོང་། དེས་ན་འབྲོམ་་་
སྟོན་པས་བསྟན་པ་ཐམས་ཅད་གྲུ་བཞི་ལམ་དེ་འཁྱེར་ཤེས་པ་ངའི་བླ་མ་ཞེས་གསུངས་པ་
ལྟར། སྒོམ་རྣམ་དག་བྱེད་ན་བསྟན་པ་ཐམས་ཅད་འགལ་མེད་དུ་རྟོགས་པ། གཞུང་ལུགས་
མ་ལུས་གདམས་ངག་ཏུ་ཤར་བ་ཞིག་དགོས་ཀྱི། ཐོས་པ་མེད་པའི་སྒོམ་ཆེན་གྱི་ཕུ་ཐག་་་་
མཆན་ཁུང་བས་ཐུང་བར་བཤད་པར་ཡང་གཞུང་ལུགས་ཆེན་པོ་མ་ཐོས་པ་ལ་དགོངས་སོ། །
དེ་ལ་དགོངས་ནས་འབྲི་གུང་སྤྱན་སྔས་ཀྱང་གདམས་ངག་ལྟར་མི་འོང་བཀའ་ལྟར་འོང་་་
གསུངས་སོ། །
རྗེ་རྒྱལ་བ་གཉིས་པ་ཙོང་ཁ་པ་ཆེན་པོས་དབུས་གཙང་གི་མཁས་གྲུབ་མཐའ་་་་
དག་ལ་བསྟེན། ཡང་དག་པར་རྫོགས་པའི་སངས་རྒྱས་ནས་བརྒྱུད་པ་བར་མ་ཆད་པའི་་་་་
མདོ་དང་རྒྱུད་རྣམས་ཀྱི་དོན་ཚིག་སྤྱི་ཙམ་དུ་མ་ལུས་པར། དང་པོར་རྒྱ་ཆེན་ཐོས་པ་མང་་
དུ་བཙལ། །བར་དུ་གཞུང་ལུགས་ཐམས་ཅད་གདམས་པར་ཤར། །ཐ་མར་ཉིན་མཚན་ཀུན་
623



ཏུ་ཉམས་སུ་བླངས། །ཀུན་ཀྱང་བསྟན་པ་རྒྱས་པའི་ཆེད་དུ་བསྔོས། །ཞེས་གསུངས་པ་ལྟར་
མཛད་པས། རང་ཉིད་གོ་འཕང་དམ་པར་གཤེགས་ནས་འགྲོ་བ་རྣམས་ཀྱང་ལམ་དེ་ཉིད་
ལ་བཀྲི་བའི་ཕྱིར་བསྟན་པ་ཐམས་ཅད་གྲུ་བཞི་ལམ་དེ་འཁྱེར་ཤེས་པ་རྒྱལ་བ་རང་ཉིད་་་་
འཇིག་རྟེན་དུ་བྱོན་པ་དང་འདྲ་བར་གྱུར་བ་ལྐོག་ན་མོས་མ་སྒྲིབ་པ་འདི་ཡིན་ཀྱང་། གོ་ས་
ཤཱཀ་སོགས་ཀྱིས། ཙུ་ཏའི་ཡུལ་དུ་ཕྱིན་པ་ན། །རྐང་གཉིས་པ་ལ་མིར་མི་རྩི། །ཞེས་པ་ལྟར། །
རང་དང་མ་མཐུན་པའི་རྒྱུ་མཚན་གྱིས་རང་བཟོ་ཡིན་པའི་བརྗོད་པ་དང་མཐུན་པར་་་་་
འདིར་ཡང་ཟུར་ཙམ་བྱུང་མོད། གཞུང་ལུགས་ཆེན་མོ་དཔང་པོར་བྱས་ཏེ། བརྒལ་ཅིང་་་་་
བརྟཊ་ན་སྤང་ལ་ཆུ་རྡོལ་བས་མཚོན་པའི་གློ་བུར་བར་ངོས་ལེན་དགོས་པ་མི་བདོག་ལགས།
ཡང་ཙོང་ཁ་པ་ཆེན་པོས་རིམ་ལྔ་ལས། དེ་ཉིད་ཤེས་པས་རིམ་པ་བཞིན། །རང་བྱིན་རླབས་
དང་འོད་གསལ་ཤེས། །དེ་དག་ཁོ་ན་འདུས་པ་གང༌། །འདི་ནི་ཟུང་འཇུག་རིམ་པའོ། །ཞེས་
གསུངས་པ་ལྟར། རང་བྱིན་རླབས་ཀུན་རྫོབ་སྒྱུ་མའི་སྐུ་དང་དོན་དམ་འོད་གསལ་གཉིས་་
འདི་ཟུང་ཡིན་ལ། དེ་གང་ལ་དབྱེར་མེད་པར་འདུས་པའི་གོ་འཕང་ནི་ཟུང་འཇུག་གོ། །
ཞེས་པ་ནས། དེ་ཡང་སློབ་དང་མི་སློབ་པའི་ཟུང་འཇུག་གཉིས་ཡོད་དོ་ཞེས་པའི་བར་གྱི་་་
གསལ་སྒྲོན་གྱི་གསུང་རིས་ཕལ་ཆེར་སོར་བཞག་དྲངས་ནས་དེ་སུན་འབྱིན་པར་བཤད་་་་
སྦྱར་ལས། འདི་པའི་ལུགས་ལ་གླང་ལ་རྭ་ཅོ་ལྟ་བུ་ཡ་གཉིས་འདུས་པས་ཟུང་འཇུག་གོ། །དེ་
ཡང་ཀུན་རྫོབ་བདེན་པ་ལ་སློབ་པ་ནས་ཡ་དང་པོ་བྱུང་སྟེ་ཕྱི་མ་མེད། མངོན་བྱང་གི་དུས་
གཉིས་པ་བྱུང་སྟེ་དང་པོ་མེད། ཟུང་འཇུག་གི་དུས་གཉིས་པོ་རོངས་ལངས་པས་དེ་གཉིས་
གཅིག་ཏུ་བཤད་ཀྱང་དོན་ཐ་དད་པར་ལུས་སོ། །དེ་བས་ན་ས་དང་པོ་སོགས་སུ་འོད་་་་་་
གསལ་གྱི་སྟེང་དུ་སྒྱུ་མ་རོང་ངེ་བཞུགས་ན་འཕགས་པ་སློབ་པའི་མཉམ་གཞག་སྣང་མེད་་
དུ་སྨྲ་བའི་རང་ལུགས་དང་འགལ་ལོ། །ཧ་ཧ་སློབ་དཔོན་འཕགས་པ་ཡབ་སྲས་ཀྱིས་སྔགས་
ཀྱི་སྐུ་དེ་འོད་གསལ་དུ་འཇུག་པར་བཤད་པའི་འོད་གསལ་དེ་ལ་གནས་མ་ནུས་པས་སྒྱུ་་་
མའི་ལུས་སུ་ལངས། དེ་ཡང་རིལ་འཛིན་རྗེས་གཞིག་གིས་འོད་གསལ་བར་ཡང་ཡང་བཅུག་
པས་མཐར་དག་པ་ན་མི་སློབ་པའི་ཟུང་འཇུག་འབྱུང་བར་གསུངས་པས། ཀུན་རྫོབ་ཀྱི་་་་
624



བདེན་པ་དེ་མ་དག་པ་དེ་སྲིད་མི་སློབ་པའི་ཟུང་འཇུག་མ་བྱུང་། འོད་གསལ་ལས་སྒྱུ་ལུས་
སུ་ལངས་པའི་སྒྱུ་མ་དེ་དགོས་དོན་ཡིན་ན་བསམ་གཏན་གཉིས་པོ་སྟོན་དགོས་པར་ཡང་་
མི་འགྱུར། ངོ་བོ་དབྱེར་མེད་པ་ནི་དེ་གཉིས་མི་དགོས་ཆོས་ཅན་ཐམས་ཅད་དང་ཡིན་པས།
ཆོས་ཀྱི་དབྱིངས་ལ་དབྱེར་མེད་ཕྱིར། །གཙོ་བོའི་ཐེག་པ་དབྱེར་མ་མཆིས། །ཞེས་གསུངས།
རང་ལུགས་ཀུན་རྫོབ་ཀྱི་ཆ་ཐམས་ཅད་མ་རིག་པས་བསྒྲིབས་པའི་སྣང་བ་ཡིན་ལ་ཞེས་་་་་
སོགས་དཔྱད་པ་ཆེས་ཆེར་ཆེ་བ་དང་བཅས་ཏེ་གསུངས་སོ། །འདི་ལ་ཅུང་ཟད་དཔྱད་ན་་་་
ཟུང་འཇུག་གི་དུས་གཉིས་པོ་རངས་ལངས་པས་དེ་གཉིས་གཅིག་ཏུ་བཤད་ཀྱང་དོན་ཐ་་་
དད་པར་ལུས་སོ། །ཞེས་བཤད་པ་ནི་ངོ་བོ་གཅིག་པ་དང་གཅིག་པའི་ཁྱད་པར་མ་ཕྱེ་བའི་
སྐྱོན་དང་། བདེན་གཉིས་ངོ་བོ་གཅིག་ཡིན་ཀྱང་གཅིག་ཏུ་ཁས་ཅི་ལེན། དུ་མ་རོ་གཅིག་གི་
སྐབས་སུ་འཁོར་འདས་ཀྱི་ཆོས་ཐམས་ཅད་བདེན་སྟོང་གི་ངང་དུ་རོ་གཅིག་པས་གཅིག་ཏུ་
འགྱུར་ན་འཆིང་བ་ཀུན་ལྡན་གྱི་སོ་སོ་སྐྱེ་བོ་སངས་རྒྱས་འཕགས་པ་དང་གཅིག་ཏུ་འགྱུར་
ལ། དེ་ལྟ་ན་སེམས་ཅན་ཐམས་ཅད་འབད་མེད་དུ་གྲོལ་བར་འགྱུར་བས་ཚངས་པ་མཐོང་
བ་ལས་ཀྱང་ཡ་མཚན་ནོ། །ཕར་ཕྱིན་ཐེག་པའི་ས་དང་པོ་ལ་གཉིས་ཡོད་པའི་རྗེས་ཐོབ་ཀྱི་
སྟེང་ངམ། ངོ་ན་སྤྱི་དོན་གྱི་སྒྱུ་མ་ལྟ་བུའི་དོན་ཡོད་ཀྱང་མཉམ་གཞག་གི་སྟོང་ཉིད་གཟིགས་
པའི་གཟིགས་ངོར་སྤྱི་དོན་གྱི་སྒྱུ་མ་ལྟ་བུའི་དོན་མེད་པས་འཕགས་པའི་མཉམ་གཞག་སྣང་
མེད་དུ་འདོད་པའི་གྲུབ་མཐའ་དང་འགལ་བའི་སྐྱོན་ག་ལ་ཡོད། འཕཊ་པ་ཡབ་སྲས་ཀྱིས་
སྔགས་ཀྱི་སྐུ་འོད་གསལ་དུ་འཇུག་པར་བཤད་པའི་འོད་གསལ་དེ་ལ་གནས་མ་ནུས་པར་་
སྒྱུ་མའི་ལུས་སུ་ལངས་ཤེས་སོགས་ཀྱི་དགག་པ་ནི་ཞིབ་ཏུ་མ་བརྟགས་པའི་སྐྱོན་ཏེ། བླ་མེད་
པའི་ལུགས་ཀྱི་གསང་སྔགས་ཀྱི་སྐུ་ནི་བསྐྱེད་རིམ་པའི་ཡིད་ངོའི་ལྷ་སྐུ་དཔེར་ན་གསར་་་་་
འདུས་ཀྱི་ལྷག་མོས་ཀྱི་ལྷ་སྐུ་ལྟ་བུ། དེ་འོད་གསལ་དུ་འཇུག་པ་ནི་ཡིད་ངོར་འཆི་བ་སྦྱོང་་་
བའི་ཕྱིར་དུ་ཡིན་ལ། དེ་ལས་མངོན་བྱང་རྣམས་ཀྱི་སྒོ་ནས་དང་པོའི་མགོན་པོ་བསྐྱེད་པ་ནི་
འོད་གསལ་དེ་ལ་གནས་མ་ནུས་པ་ག་ལ་ཡིན་ཏེ། ཡིད་ངོར་བར་དོ་སྦྱོང་བ་དང་རིམ་པ་་་
གཉིས་པའི་སྐབས་སུ་དག་མ་དག་གི་སྒྱུ་མའི་སྐུའི་རྒྱུད་སྨིན་བྱེད་ཁྱད་པར་ཅན་དུ་འགྱུར་
625



བའི་ཕྱིར་དུ་ཡིན་པས་སོ། །དེས་ན་དག་མ་དག་གི་སྒྱུ་མའི་སྐུ་ལ་སྔགས་ཀྱི་སྐུར་བྱས་ནས་་
དགག་པ་མཛད་པ་ཡིན་ན་ནི། ལའི་རྒྱབ་ཏུ་མདའ་འཕེན་པ་སྟེ། རྫོགས་རིམ་ལུས་དབེན་གྱི་
རྟོགས་པ་མངོན་དུ་བཏང་ནས་ངག་དབེན་རྡོ་རྗེ་བཟླས་པས་སྙིང་གའི་རྩ་མདུད་རྫོགས་་་
པར་བཀྲོལ། རླུང་རྣམས་སྙིང་གའི་རིན་པོ་ཆེ་ལ་བསྡུས་པའི་དཔེའི་འོད་གསལ་མཐར་ཐུག་
ལས་རིམ་པ་གསུམ་པའི་སྒྱུ་མའི་སྐུར་བཞེངས་པའི་དགོས་པའི་གཙོ་བོ་ནི་གཟུགས་སྐུའི་་་
རིགས་འདྲའི་རྒྱུ་སྒྲུབ་པ་དང་། རིམ་པ་བཞི་བའི་དོན་གྱི་འོད་གསལ་གྱི་རྒྱུའི་ཆེད་དུ་ཡིན་་
པ་ནི། སྤྱོད་བསྡུས་ལས། ཀུན་རྫོབ་ཀྱི་བདེན་པ་རྟོཊ་པ་དང་བྲལ་བའི་ནི་དོན་དམ་པའི་་་
བདེན་པ་མངོན་དུ་བྱ་བར་མི་ནུས་སོ་ཞེས་པའི་དགོངས་པ་ཡིན་ལ། རིམ་པ་གསུམ་པའི་སྒྱུ་
མའི་སྐུ་དེ་འོད་གསལ་དུ་སྡུད་པའི་ཕྱིར་དུ་བསམ་གཏན་གཉིས་ཀྱི་སྡུད་རིམ་གསུངས་ཀྱི། །
དག་པའི་སྒྱུ་མའི་སྐུ་འོད་གསལ་དུ་སྡུད་པའི་ཕྱིར་དུ་རིལ་རྗེས་ཀྱི་སྡུད་རིམ་གསུངས་པ་་་་
མིན་པས། འོད་གསལ་ལས། སྒྱུ་ལུས་སུ་ལངས་པའི་སྒྱུ་མའི་སྐུ་དེ་དགོས་དོན་ཡིན་ན་བསམ་
གཏན་གཉིས་སྟོན་དགོས་པར་མི་འགྱུར་ཞེས་པའི་དགག་པ་ནི་གྱི་ནའོ། །དེ་འདྲ་བའི་རིམ་
པ་གསུམ་པའི་སྒྱུ་མའི་སྐུ་བསམ་གཏན་གཉིས་ཀྱིས་འོད་གསལ་དུ་ཡང་ཡང་བཅུག་པས་་་
རིམ་པ་གསུམ་པའི་སྒྱུ་མའི་སྐུ་རྣམ་པར་དག་པ་ན་རིམ་པ་བཞི་པ་དོན་གྱི་འོད་གསལ་་་་་
འབྱུང་ལ། དེ་མངོན་དུ་བྱས་པའི་དགོས་པ་ནི་ཟུང་འཇུག་གམ། དག་པའི་སྒྱུ་མའི་སྐུ་སྐྱེད་
པའི་ཆེད་དུ་ཡིན་པ་ནི། དོན་དམ་པའི་བདེན་པ་རྟོགས་པ་མེད་པར་ནི་ཟུང་དུ་འཇུག་པའི་
རིམ་པ་མངོན་དུ་བྱ་བར་མི་ནུས་སོ་ཞེས་གསུངས་པའི་དགོངས་པའི་དོན་ཡིན་ནོ། །དེ་འདྲ་
བའི་ཕྱི་ནང་གི་མངོན་པར་བྱང་ཆུབ་པའི་རིམ་པ་ལ་བརྟེན་ནས་དག་པའི་སྒྱུ་མའི་སྐུར་་་་་
བཞེངས་པ་ནི་སློབ་པའི་ཟུང་འཇུག་གི་སྐུར་བཞེངས་པ་ཡིན་ལ། དེ་ནི་འོད་གསལ་ལ་་་་་
གནས་མ་ནུས་ནས་བཞེངས་པ་ནི་མ་ཡིན་ཏེ། གཟུགས་སྐུའི་ཉེར་ལེན་གྱི་རྒྱུ་རིགས་འདྲ་་་་
རྒྱུན་མི་འཆད་པའི་རྡོ་རྗེའི་སྐུ་ཞིག་སློབ་ལམ་དུ་ངེས་པར་སྒྲུབ་དགོས་པས་དེའི་དོན་དུ་་་
ཡིན་ནོ། །
སློབ་ལམ་དུ་དེ་དགོས་པའི་རྒྱུ་མཚན་ཡང་འབྲས་བུའི་གནས་སྐབས་སུ་ཁ་སྦྱོར་་
626
.



ཡན་ལག་བདུན་དང་ལྡན་པའི་ཟུང་འཇུག་དངོས་གནས་ལ་ཡོད་པས། དེའི་སྔོན་དུ་དེ་་་་
དང་རྣམ་པ་མཐུན་པའི་སྐུ་ཞིག་འགྲོ་དགོས་པས་ན། ཐེག་པ་འདི་ལ་འབྲས་བུ་ལམ་བྱེད་ཀྱི་
ཐེག་པ་ཞེས་ཀྱང་བྱ་བ་ཡིན་ནོ། །ཀུན་རྫོབ་ཀྱི་བདེན་པ་དེ་མ་དག་བར་དུ་མི་སློབ་པའི་་་་
ཟུང་འཇུག་མ་བྱུང་གསུང་བ་ནི། རིམ་པ་གསུམ་པ་ལ་དགོངས་ན་ནི་དེ་ལྟར་ཡིན་མོད་ཀྱི།
རིམ་པ་ལྔ་བའི་སྒྱུ་མའི་སྐུ་ལ་དགོངས་ན་ནི་ཟུང་འཇུག་གི་སྐུ་རིགས་འདྲ་རྒྱུན་ཆད་པར་་་
འདོད་པ་ནི་སྤང་གི་ཆུ་ཕུལ་དུ་བྱུང་བའོ། །ཆོས་ཐམས་ཅད་བདེན་སྟོང་དུ་ངོ་བོ་གཅིག་པ་
དང་ཟུང་འཇུག་གི་ངོ་བོ་གཅིག་པ་གཉིས་མི་འདྲ་སྟེ། འདི་སྐུ་དག་པ་སྒྱུ་མའི་སྐུ་དང་། །
ཐུགས་དོན་དམ་བདེན་པ་རོ་གཅིག་ཏུ་སོང་བའི་འོད་གསལ་གྱི་ཡེ་ཤེས་གཉིས་རྟེན་དང་་
བརྟེན་པར་དུས་མཉམ་དུ་ཚོགས་པ་ལ་བྱེད་པས་སོ། །རིམ་ལྔ་ལས། ཀུན་རྫོབ་བདེན་པ་སྒྱུ་
མ་ཉིད། །ལོངས་སྤྱོད་རྫོགས་པའི་སྐུ་ཡང་དེ། །ཞེས་རིམ་པ་གསུམ་པའི་སྒྱུ་མའི་སྐུ་ལ་ཀུན་
རྫོབ་བདེན་པ་ཞེས་བཤད་པས། ཀུན་རྫོབ་ཀྱི་ཆ་ཐམས་ཅད་མ་རིག་པས་བསླད་པ་ལས་་་་
བྱུང་བ་ཡིན་ན་རིམ་པ་གསུམ་པ་ཡང་དེར་འགྱུར་ལ། དེ་ལྟ་ན་རིམ་པ་ལྔ་བའི་སྒྱུ་མའི་སྐུ་
ཡང་མ་རིག་པས་བསླད་པ་ལས་འོས་མེད་པས་ཟུང་འཇུག་པ་ལ་སྤོང་རྒྱུའི་ཉོན་མོངས་ཀྱི་
རྣམ་གཞག་ཐུགས་རྩོལ་ཆེན་པོས་སྒྲུབ་བོ། །གལ་ཏེ་ཟུང་འཇུག་གི་གནས་སྐབས་སུ་ཀུན་་་་
རྫོབ་བདེན་པ་མེད་དོ་ཞེ་ན། སྒྲོན་གསལ་ལས། བདེན་གཉིས་སྦྱོར་བ་གང་ཡིན་པ། །ཟུང་་་
འཇུག་ཅེས་བྱ་ལྔ་བ་སྟེ། །ཞེས་དང་། ཀླུ་བྱང་གིས། སངས་རྒྱས་རྣམས་ཀྱིས་ཆོས་བསྟན་པ། །
བདེན་པ་གཉིས་ལ་ཡང་དག་བརྟེན། །འཇིག་རྟེན་ཀུན་རྫོབ་བདེན་པ་དང༌། །དམ་པའི་་་
དོན་གྱི་བདེན་པའོ། །ཟབ་ཅིང་རྒྱ་ཆེ་ཞེས་བཤད་པ། །རྣམ་པར་རྟོག་མེད་ཟབ་པ་སྟེ། །རྒྱ་ཆེ་
སངས་རྒྱས་རྣམས་ཀྱི་སྐུ། །འདི་ནི་བདེན་པ་གཉིས་སུ་བཤད། །ཅེས་པ་རྣམས་ལ་ཀྱོག་་་་
བཤད་མཛད་ན་མ་གཏོགས་གཞན་ཇི་ལྟར་འཆད། དང་པོ་ཟུང་འཇུག་གི་ཡ་སོ་སོར་སྒྲུབ།
དེའི་རྗེས་སུ་ཟུང་འཇུག་འགྲུབ་པ་ནི། ཀླུ་བྱང་གིས། ཀུན་རྫོབ་དང་ནི་དོན་དམ་གྱི། །རྣམ་་
དབྱེ་སོ་སོར་ཤེས་ནས་སུ། །དེ་ནས་གཅིག་ཏུ་འདྲེས་བྱས་པའི། །ཟག་མེད་གོ་འཕང་བསྒོམ་
པར་བྱ། །ཞེས་པའི་དགོངས་པ་ཡིན་པས་གྲུབ་ཆེན་ཀླུའི་བྱང་ཆུབ་ཇི་ལྟར་དགག རིམ་ལྔ་་་



ལས། ཇི་ལྟར་དྭངས་པའི་ཆུ་ཀླུང་ལས། །ཉ་དག་མྱུར་དུ་ལྡང་བ་ལྟར། །དེ་བཞིན་ཐམས་་་
ཅད་སྟོང་གསལ་ལས། །སྒྱུ་འཕྲུལ་དྲ་བ་འབྱུང་བར་བཤད། །ཅེས་ཆུ་ཤིན་ཏུ་དྭངས་པ་ལས་
ཉ་གློ་བུར་དུ་ལྡང་བ་ལྟར། དཔེ་དོན་གྱི་འོད་གསལ་ལས་ལྡང་བ་མ་གོམས་པས་ག་ལ་ཡིན།
དཔེ་དོན་གྱི་འོད་གསལ་ལས་ཉེར་ཐོབ་གྲུབ་པ་དང་དུས་མཉམ་དུ་སྒྱུ་མའི་སྐུ་འགྲུབ་པར་
བཤད་པས་འོད་གསལ་ལས་མ་ལངས་པར་སྒྱུ་མའི་སྐུ་འགྲུབ་པ་ཡང་མིན་ནོ། །དེ་བཞིན་དུ་
ཉིད་ཀྱི་བཤད་སྦྱར་དུ་དྲངས་པའི་ལུང་། ཡང་དག་མཐའ་ལས་ལངས་ནས་ནི། །གཉིས་མེད་
ཡེ་ཤེས་ཐོབ་པར་འགྱུར། །རང་བཞིན་བཅས་འོད་དེ་དང་དེ། །རྣམ་ཤེས་རླུང་དང་ལྡན་པ་
ལས། །བདག་བྱིན་བརླབ་པའི་རིམ་གྱིས་ཀྱང་། །སེམས་ཅན་དོན་དུ་ལན་འགའ་གསུངས། །
ཞེས་ཡང་དག་མཐའ་ལས་ལངས་ནས་གཉིས་མེད་ཡེ་ཤེས་ཐོབ་པར་གསུངས་པའི་གཉིས་
མེད་ཡེ་ཤེས་ཟུང་འཇུག་དང་། ཡང་དག་མཐའ་དོན་གྱི་འོད་གསལ་ལ་བཞེད་པ་འདྲ་ཞིང་།
གཉིས་མེད་ཡེ་ཤེས་རིམ་པ་གསུམ་པའི་སྐབས་ལ་བཞེད་ན་ཡང་། དོན་གྱི་འོད་གསལ་ལས་
ལྡང་བར་བཤད་པའི་གནད་ཀྱིས་འོད་གསལ་ལས་ལྡང་རྒྱུ་ཡོད་པ་ནི་མ་གོམས་པས་ཡིན་ལ།
ཞེས་དང་། འོད་གསལ་ཟུང་འཇུག་ངོ་མར་བཞེད་པོ་ཡང་ཁེགས་སོ། །བཤད་སྦྱར་དུ་ལན་
འགའ་གསུངས་ཀྱང་ལན་འགའ་འབྱུང་བ་དག་གོ། །དེས་ན་གོང་དུ་རྗེ་རྒྱལ་བ་གཉིས་པའི་
ལུགས་ལ་དཔྱད་པ་གནང་བ་ནི། སྤྱི་དོན་གྱི་སྒྱུ་མ་དང་སྦས་དོན་གྱི་སྒྱུ་མ་སོ་སོར་མ་ཕྱེད་
པའི་སྐྱོན་ཡིན་པས་དེ་གཉིས་ཕྱེད་དགོས་སོ། །དེ་ཡང་བདག་བྱིན་རླབས་ལས། རྨི་ལམ་སྒྱུ་
མ་ལྟ་བུའི་ཆོས། །སངས་རྒྱས་པ་ཀུན་སྨྲ་བ་ནི། །བདེན་ཡང་དེ་ནི་ཤེས་མ་ཡིན། །རྣམ་ཤེས་
རླུང་དང་ལྡན་པ་ཡི། །ཡིད་ཀྱི་རང་བཞིན་གཞུང་འདྲ་བ། །རང་གིས་ཡེ་ཤེས་དེས་མ་མཐོང་། །
སྒྱུ་མའི་དཔེ་ལ་རྨོངས་གྱུར་བས། །བསྐལ་པ་དཔག་ཏུ་མེད་པ་ནི། །ཐོས་པའི་ཕ་རོལ་ཕྱིན་་་
པས་ཀྱང་། །བླ་མའི་བཀའ་མེད་སྒྱུ་མ་ནི། །མངོན་སུམ་བྱ་བར་མི་ནུས་སོ། །ཞེས་སྤྱི་དོན་གྱི་
སྒྱུ་མ་ལྟ་བུའི་དོན་རྟོགས་ཀྱང་སྦས་དོན་གྱི་སྒྱུ་མ་མ་ཐོབ་ན་ཚེ་འདིར་འཚང་མི་རྒྱ་བར་་་་་
བཤད་པ་དང་། སྤྱོད་བསྡུས་ལས། ལྷའི་དེ་ཁོ་ན་ཉིད་བསམ་གྱིས་མི་ཁྱབ་པ་དང་། སངས་་
རྒྱས་ཐམས་ཅད་ཀྱིས་བཤད་པ། བླ་མ་བརྒྱུད་པའི་རིམ་པ་ལས་འོངས་པ། ས་བཅུའི་དབང་
628



ཕྱུག་རྣམས་ཀྱི་ཡང་ཡུལ་མ་ཡིན་པ་དེ་ངས་ཁོང་དུ་ཆུད་པར་བྱའོ། །རང་གི་སེམས་ཡང་་་་
དག་པ་ཇི་ལྟ་བ་བཞིན་དུ་ཡོངས་སུ་ཤེས་པ་ཞེས་བྱ་བ། ཕུང་པོ་དང་ཁམས་དང་སྐྱེ་མཆེད་
རྣམས་ལ་ཡང་མེད་པ། ཡེ་ཤེས་ཙམ་དུ་ཡོངས་སུ་སྣང་བ་ཙམ་གྱི་མཚན་ཐམས་ཅད་དང་་་་
ལྡན་པའི་ལྷའི་སྐུར་ཡོངས་སུ་བཟུང་བ་དེ་ཡང་སྒྱུ་མ་དང་རྨི་ལམ་ལ་སོགས་པའི་དཔེ་རྣམ་
པ་བཅུ་གཉིས་ཀྱིས་ཉེ་བར་མཚོན་པ་འདི་ནི་སངས་རྒྱས་རྣམས་ཀྱི་ཡིད་ཀྱི་རང་བཞིན་གྱི་
སྐུ་ཡིན་ནོ་ཞེས་སྦས་དོན་གྱི་སྒྱུ་མ་དེ་ཀུན་རྟོག་བརྒྱད་ཅུ་དང་རགས་པའི་ལུས་ལས་་་་་་་
བསྒྲུབས་པ་མ་ཡིན་པའི་ཤིན་ཏུ་ཕྲ་བའི་རླུང་སེམས་ལས་བསྒྲུབས་པའི་མཚན་དཔེས་སྤྲས་
པའི་ལྷ་སྐུ་མཚན་ཉིད་པར་གསུངས་པ་དང་། རྗེ་མར་པས། ཕ་རྒྱུད་གསང་བ་འདུས་པ་ཉན། །
སྒྱུ་ལུས་འོད་གསལ་གྱི་གདམས་ངག་ཐོབ། །ཅེས་ཆོས་དྲུག་གི་སྒྱུ་འོད་གཉིས་གསང་འདུས་
ཇི་མ་ཇི་བཞིན་དུ་གསུངས་པ་དང་། གཞན་ཡང་། རིམ་ལྔ་སྒྲོན་གསལ་སོགས་སུ་ཡང་དེ་་་་
དང་མཐུན་པར་གསུངས་པ་དང་། རྗེ་མི་ལས། ལར་ཕྲ་ཞིང་མཉེན་པའི་རླུང་སེམས་ལས། །
ལྷ་གཞལ་ཡས་ཁང་སོགས་འགྲུབ་པར་འགྱུར། །ཞེས་སྒྱུ་མའི་སྐུ་འགྲུབ་པའི་ཚེ། ལྷ་གཞལ་་་
ཡས་ཁང་དང་བཅས་པ་འགྲུབ་པར་གསུངས་པ་རྣམས་རྗེ་བླ་མའི་དགོངས་པ་དང་གཅིག་
ཏུ་ཡོད་པས་ལུགས་འདི་ལ་ཆོས་དང་མཐུན་པའི་ཀླན་ཀ་མེད་པར་ངེས་པས་མང་དུ་སྨོས་
ཅི་ཞིག་དགོས། ཡང་བཤད་སྦྱར་དུ་འོག་མིན་དུ་ལོངས་སྐུར་འཚང་རྒྱ་བ་དག་པའི་མཐོང་
སྣང་དང་། གཟུགས་ཀྱི་འོག་མིན་དུ་འཚང་རྒྱ་བ་དག་པ་ལ་གནས་པའི་བྱང་སེམས་ཀྱི་་་་
མཐོང་ཚུལ་དང་། མིའི་རྟེན་ལ་འཚང་རྒྱ་བ་སོ་སྐྱེ་དང་ཉན་རང་གི་མཐོང་ཚུལ་དུ་གསུངས་
པ་དེ་ལྟར་ན་བླ་མེད་ཀྱི་ཆེད་དུ་བྱ་བའི་གདུལ་བྱ་རིན་པོ་ཆེ་ལྟ་བུའི་གང་ཟག་དེ་འཛམ་བུ་
གླིང་པའི་མི་མངལ་སྐྱེས་ཁམས་དྲུག་དང་ལྡན་པ་ཡིན་ལ། དེ་གསར་དུ་རྟེན་དེ་ལ་འཚང་རྒྱ་
བ་ཡང་དག་མ་དག་གི་བྱང་སེམས་ལ་མཐོང་ཚུལ་ལས་གཞན་སོ་སྐྱེ་དང་ཉན་རང་གི་་་་་་
མཐོང་ཚུལ་དུ་བཀར་ནས་འཆད་དགོས་ལ། དེའི་ཚེ་ན་འཚང་རྒྱ་ཚུལ་ཐུན་མོང་མ་ཡིན་པ་
དེ་ཉན་རང་གི་མཐོང་ཚུལ་དུ་བཞེད་ན་བླ་མེད་རྡོ་རྗེ་ཐེག་པ་ལ་སུན་འབྱིན་དུ་མི་འགྱུར་
རམ། ཡང་དྲི་བ་ལྷག་བསམ་རབ་དཀར་ལ་ལན་བཀའ་ལུང་ཤིན་ཏུ་རྩུབ་མོའི་སྦྱོར་བ་དང་
629



བཅས་ཏེ་གནང་འདུག་པ། བཤད་སྦྱར་གྱི་གོང་འོག་ཀུན་ཏུ་གྲུབ་མཐའ་ཆེ་བ་འགའ་་་་
འདུག་པའི་ལན་ཕྱོགས་མཐུན་དུ་བྱེད་ན་ཆོས་ཀྱི་བདག་འཛིན་ཅེས་པའང་། གཞན་དག་་
གཟུགས་བདེན་གྲུབ་ཏུ་འཛིན་པ་ཞེས་སྦྱོར། གཟུགས་བདེན་པར་གྲུབ་པའི་དོན་གཟུགས་
ཡང་དགོ་པའམ་བདེན་ཞེན་རྟག་བརྟན་གྱི་དངོས་པོར་བཟུང་བ་ཁོ་ནར་བཤད། དེ་ནི་་་་
གྲུབ་མཐས་བློ་མ་བསྒྱུར་བའི་འཛིན་སྟངས་ཡིན། སངས་རྒྱས་པའི་གྲུབ་མཐའ་གར་་་་་་
བརྟགས་ཀྱང་འཛིན་སྟངས་དེ་ལས་བཟློག་ཚར་ཏེ། ཉན་ཐོས་སྡེ་གཉིས་ཀྱང་སྒྱུ་མ་ལྟ་བུར་
ལྟ་བར་སྔར་བཤད་ན་ཐེག་ཆེན་གཉིས་ལྟ་ཅི་སྨོས། དེས་ན་དབུ་མ་པའི་བཟློག་བྱར་མི་ཡོང་།
འོ་ན་གང་ཡིན་སྙམ་ན་གཟུགས་ལ་གཟུགས་སུ་རུང་བར་ལྟ་བ་ལྟ་བུ་དེ། གཟུགས་གཟུགས་ ་
ཀྱིས་སྟོང་པ་ཆོས་ཀྱི་བདག་མེད་དུ་འབྱོངས་པའི་གནད་ཀྱིས་ཐོན་ནོ། །གཟུགས་གཟུགས་་
རང་གིས་མི་སྟོང་། གཟུགས་བདེན་པས་སྟོང་ན་གཟུགས་རང་ལས་གཞན་པའི་བདེན་པས་
སྟོང་པའི་ཕྱིར་གཞན་སྟོང་དུ་སོང་ལ་ནང་གི་དྲ་མར་ཅི་ལ་ཆུད་ཐ་ཤལ་བར་འཁྱམས་སོ། །
ཞེས་གསུངས་འདུག་པ། གཟུགས་བདེན་ཞེན་རྟག་བརྟན་གྱི་དངོས་པོར་བཟུང་བ་གྲུབ་
མཐས་བློ་མ་བསྒྱུར་པའི་འཛིན་སྟངས་ཡིན་ན། གང་ཟག་རྟག་གཅིག་རང་དབང་ཅན་དུ་་་
འཛིན་པ་ཡང་གྲུབ་མཐས་བློ་མ་བསྒྱུར་བའི་འཛིན་སྟངས་སུ་བཞེད་དགོས། དེ་ལྟ་ན་དེ་་་
འཛིན་པ་ལྷན་སྐྱེས་སུ་འགྱུར་དགོས་པས་གང་དག་དུད་འགྲོར་བསྐལ་མང་བརྐྱལ་གྱུར་བ།།
དེས་ཀྱང་མ་སྐྱེས་རྟགས་འདི་མ་མཐོང་ལ། །ངར་འཛིན་དེ་དག་ལ་ཡང་འཇུག་མཐོང་སྟེ། །
དེས་ན་ཕུང་པོ་ལས་གཞན་བདག་འགའ་མེད། །ཅེས་པའི་གཞུང་ལ་ནན་གྱིས་རྩོད་པར་་་་་
ཟད་དོ། །གཟུགས་ལ་གཟུགས་རུང་དུ་ལྟ་བ་མཐར་ལྟ་ཡིན་ན། དཔལ་ལྡན་ཟླ་བས་རང་གི་
གདུལ་བྱ་ལ་མཐར་ལྟ་བསྟན་པར་འགྱུར་ཏེ། འཇུག་པ་ལས། གཟུཊ་ནི་གཟུགས་རུང་་་་་་
མཚན་ཉིད་ཅན། །ཞེས་གཟུགས་གཟུཊ་རུང་དུ་བསྟན་པའི་ཕྱིར་དང་། ཤེས་རབ་སྙིང་པོ་་
ལས། ཕུང་པོ་ལྔ་པོ་དེ་དག་རང་བཞིན་གྱིས་སྟོང་པར་རྣམ་པར་ཡང་དག་པར་རྗེས་སུ་ལྟའོ། །
ཞེས་གསུངས་པས་ཀྱང་མཐར་ལྟ་བསྟན་པར་འགྱུར་བའི་རྩོད་པ་སུ་ཞིག་གིས་ཟློག་པར་་་་
ནུས། དེས་མཚོན་ནས་བླ་མ་ལ་བླ་མར་འཛིན་པ། ཕ་ལ་ཕར་འཛིན་པ་སོགས་མཐར་འཛིན་
630་་



དུ་འགྱུར་བས་ཕ་ལ་ཕར་མི་འཛིན་པ་ལ་སོགས་སྡིག་པའི་ལས་ལ་འཇུག་པ་རྣམས་མཐའ་
བྲལ་གྱི་ལམ་ལ་ཞུགས་པར་བཞེད་པ་འདི། སྙིགས་དུས་ཀྱི་སྐྱེ་བོ་མི་སྲུན་པ་རྣམས་ཀྱི་མགོ་་
འདོན་དང་བྲལ་བའོ། །གཟུགས་གཟུགས་ཀྱིས་སྟོང་ན་སངས་འཕཊ་སངས་འཕགས་ཀྱིས་
སྟོང་དགོས། དེ་ལྟ་ན་སངས་འཕགས་སངས་འཕགས་མ་ཡིན་དགོས། དེའི་ཚེ་ན་ཤཱཀྱ་ཐུབ་
པ་ཡང་སངས་རྒྱས་མ་ཡིན་པར་བཞེད་དགོས་ལ། དེ་ལ་ནི་མཁན་པོ་ཆོས་མ་ཡིན་པ་སྨྲ་ན་
བཟློག་པར་བྱའོ། །ཞེས་གསུངས་པ་ལྟར་གསོལ་བ་འདེབས་སོ། །ཡང་བཤད་སྦྱར་དུ་ལྷག་་་
བསམ་རབ་དཀར་གྱི་དྲི་ཚིག་ཕལ་ཆེ་བ་དྲངས་ནས་དེ་འགོག་པ་ན། ལམ་རིམ་ཆེ་ཆུང་དུ་་
བྱིང་བ་ངོས་འཛིན་པ་ན། དྲན་ཤེས་ཀྱི་མཐུས་སེམས་དམིགས་པ་ལ་རྩེ་གཅིག་ཏུ་གནས་་་
པའི་ཚེ་སེམས་ཕྱི་རོལ་གྱི་ཡུལ་ལ་མ་འཕྲོས་ཀྱང་། ཏིང་ངེ་འཛིན་དེས་རང་གི་དམིགས་པ་་
འཛིན་པའི་འཛིན་སྟངས་ཀྱི་གསལ་ཆའི་ངར་དེ་ལས་ཉམས་ནས་དོན་ལ་གསལ་ཆའི་ངར་
དེ་མེད་ཀྱང་། ཡིད་ངོ་དེ་ན་གསལ་ཆའི་ངར་དེ་ཡོད་པ་ལྟར་སྣང་བ་ཁྱད་པར་དུ་བྱས་པའི་
གནས་སྐབས་ཀྱི་ཤེས་པ་བྱིང་བའི་ངོ་བོར་ངོས་བཟུང་བ་ལ། བཏང་སྙོམས་ཚད་མེད་དུ་་་་
སོང་ཟིན་པའི་ཞི་གནས་བསམ་གཏན་དང་གཟུགས་མེད་སོགས་ཐམས་ཅད་དེར་ཐལ་ལོ་
ཞེས་འཕེན་པ་ནི་སྒོམ་ཆེན་པའི་རིགས་པ་བླ་ན་མེད་པ་སྟེ། ཏིང་ངེ་འཛིན་ཐམས་ཅད་་་་
དམིགས་པ་འཛིན་པའི་འཛིན་སྟངས་ཉམས་པར་ཞལ་གྱིས་བཞེས་པས་སོ། །དེས་ན་གོང་
དུ་བཤད་པའི་བྱིང་བའི་ངོས་འཛིན་དེ་འཐད་པ་ཡིན་ཏེ། སྒོམ་རིམ་བར་པ་ལས། གང་གི་
ཚེ་དམུས་ལོང་ལྟ་བུའམ་མི་མུན་པར་ཞུགས་པ་ལྟ་བུའམ། མིག་བཙུམ་པ་ལྟ་བུའི་སེམས་་་
ཀྱིས་དམིགས་པ་གསལ་བར་མི་མཐོང་བ་དེའི་ཚེ་བྱིང་བར་གྱུར་པ་ཡིན་པར་རིག་པར་བྱའོ།།
ཞེས་གསལ་བར་གསུང་བའི་ཕྱིར་རོ། །ཐ་མལ་བ་རྣམས་བྱིང་ངེ་བ་ཞིག་འདུག་ཟེར་བར་་་་
བྱིང་ངེ་བར་འཇོག་མི་ནུས་པ་ནི་ཐ་མལ་བ་རྣམས་འཇིག་རྟེན་པའི་བྱ་བ་ལ་ཆེད་གཉེར་་་
ཅན་ལ་བརྩོན་འགྲུས་ཅན་ཞེས་བཤད་ཀྱང་དེ་བྱ་བ་ངན་ཞེན་གྱི་ལེ་ལོ་ཅན་ཡིན་པ་བཞིན་
ནོ། །ཡང་སྒོམ་རིམ་ལས། གང་ཚེ་རྨུགས་པ་དང་། གཉིད་ཀྱིས་ནོན་ནས་སེམས་བྱིང་ངམ་་་
བྱང་དུ་དོགས་པ་མཐོང་བ་ན། ཞེས་རྨུགས་པ་བྱིང་བའི་རྒྱུར་བཤད་པས། རྨུགས་པ་བྱེ་བྲག་
631



ཏུ་ཇི་ལྟར་བཞེད་དེ་ངོ་མཚར་རོ། །ཞི་གནས་གྲུབ་ནས་ཏིང་ངེ་འཛིན་གྱི་དམིགས་པ་འཛིན་
པའི་འཛིན་སྟངས་ཞིག་འགྲོ་བ་དང༌། དེ་ཞིག་པ་དགོས་པའི་གཙོ་བོར་བཞེད་ན། ཐོག་མ་
ནས་རང་གི་སེམས་དམིགས་པ་འཛིན་པའི་འཛིན་སྟངས་ཅན་དུ་འབད་པས་སྐྱེད་པ་ལུས་
སེམས་ངལ་བ་ཙམ་ཞིག་འབྲས་བུ་ཡིན་པར་ཟད་དོ། །ལམ་རིམ་ཆེ་ཆུང་དུ། དྲན་པ་ངོས་་་
འཛིན་པའི་སྐབས་སུ། ཀུན་ལས་བཏུས་ལས། དྲན་པ་གང་ཞེ་ན། འདྲིས་པའི་དངོས་པོ་ལ་
སེམས་ཀྱིས་བརྗེད་པ་མེད་པ་སྟེ། སེམས་རྣམ་པར་མི་གཡེང་བའི་ལས་ཅན་ནོ། །ཞེས་་་་
གསུངས་པའི་དགོངས་པར་མཛད་ནས། དམིགས་པ་སྔར་འདྲིས་པའི་དངོས་པོ་ལ་་་་་
དམིགས་ནས་རྣམ་པ་སེམས་ཀྱི་འཛིན་སྟངས་མི་བརྗེད་པར་འཛིན་པའི་རིག་པ་སྤྱིར་དྲན་
པའི་ངོ་བོ་དང་། སྒོམ་བྱ་ཏིང་ངེ་འཛིན་དམིགས་རྣམ་མི་བརྗེད་པར་འཛིན་བཞིན་པའི་་་་
དྲན་པ་དེ་འདིར་ཉེ་བར་མཁོ་བའི་དྲན་པར་བཤད་པ་བཤད་སྦྱར་དུ། འདི་ནི་མི་འཐད་དེ།
བཅིངས་པར་གྱུར་ན་ཕྱོགས་བཅུར་འགྲོ་བ་རྩོམ། ཞེས་པ་ཁོ་ནར་ཟད་པས་གནས་པའི་་་་
རྒྱུར་མི་རུང༌། མི་གནས་པ་འཕྲོ་བ་ཁོ་ནའི་སྐྱོན་བྱེད་དེ་བས་ན་དེ་ལྟ་བུ་དང་པོར་བསྟེན་་
ཀྱང་བྱིང་རྒོད་ཕྲ་མོ་དག་པའི་ཚེ། དེས་ཕན་ཅི་ཡང་མི་ཐོགས་ཏེ། ཞེས་གསུངས་པ་ནི། ཐར་
འདོད་ཀྱིས་ལམ་ཉམས་སུ་ལེན་པའི་ཚེ། ཐོག་མར་རང་ནས་འཕྲལ་ཕུགས་ཀུན་ཏུ་ཕན་་་་་
ངེས་ཤེས་པ་ཞིག་ཉམས་སུ་ལེན་དགོས་ཀྱི། དགོས་གལ་ཆེ་དུས་ཕན་གང་ཡང་མི་ཐོགས་པ་
ཉམས་སུ་ལེན་པའི་གང་ཟག་ནི་ཉམས་ལེན་གྱི་གནད་ལ་རྨོངས་པའི་ཡང་རྩེར་གྱུར་པ་་་་
ཡིན་ནོ། །ཁོ་བོ་ཅག་ནི་གནས་སྐབས་དང་མཐར་ཐུག་གི་ཡོན་ཏན་ཐམས་ཅད་གོང་དུ་་་་
བཤད་པའི་དྲན་པའི་ཕན་ཡོན་དུ་ཁས་ལེན་པར་བྱེད་དོ། །
ཡང་ལམ་རིམ་ཆེ་ཆུང་དུ་དཔེར་ན་རྐུན་པོ་མི་འབྱུང་བར་བྱ་བའི་ཕྱིར་སྒོ་བཅད་དེ་་་
རྐུན་པོ་འབྱུང་མི་འབྱུང་གི་བྱ་ར་བྱེད་པ་ལྟར། སྒོ་གསུམ་གྱི་སྤྱོད་པ་བག་མེད་དུ་འགྱུར་མི་
འགྱུར་སྲུང་བར་བྱེད་པའི་རིག་པ་ཞིག་སྤྱིར་ཤེས་བཞིན་དང་། དྲན་པས་ཏིང་ངེ་འཛིན་གྱི་
དམིགས་རྣམ་མི་བརྗེད་པར་བཟུང་ནས། དེ་ལ་བྱིང་རྒོད་འབྱུང་མི་འབྱུང་སྲུང་བར་བྱེད་་་
ཅིང་། བྱིང་རྒོད་འབྱུང་བའི་གྲབས་བྱེད་ཙམ་ཉིད་ནས་རིག་པའི་ཤེས་བཞིན་སྤྱང་པོ་ཞིག་
632



ཏིང་ངེ་འཛིན་སྒོམ་པའི་སྐབས་ཀྱི་ཤེས་བཞིན་གྱི་ངོ་བོར་དོན་གྱིས་བཤད་པ་ལ། བཤད་་་་
སྦྱར་དུ་དེ་ཡང་མི་འཐད་དེ། བྱིང་རྒོད་སྐྱེས་ནས་ཤེས་བཞིན་གྱིས་རིག་རུང་སྡོད་པ་དང་་་་
པོའི་སྐབས་ཡིན། དེ་ཤེས་བཞིན་མཚན་ཉིད་པར་མི་འགྲོ་བའི་ཁར། ཕ་རྒན་དམ་པའི་་་་་
གསུང་ལས། ཉོན་མོངས་སྐྱེས་ཚེ་གཉེན་པོས་མ་སླེབས་ན། །ཆོས་ཀྱི་དགོས་པ་སྟོར་རོ་དིང་
རི་བ། །ཞེས་པའི་དགོས་པ་སྟོར་བ་དེར་འདུག་སྟེ། བྱིང་རྒོད་འགགས་ནས་འོང་རུང་བསྡད་
པས་སོ། །སྤྱོད་འཇུག་གི་དོན་དེ་བྱིང་རྒོད་བྱུང་དོགས་ནས་སྦྱོར་བའི་སྐབས་སུ་བྱ་བ་ཡིན་གྱི།
གཞན་དེ་ལྟར་ཡིན་ན་དྲན་ཤེས་འཇུག་པ་གཅིག་ཏུ་འཆར་མི་ཐུབ་ཏེ། དེ་གཉིས་དམིགས་
རྣམ་ཐ་དད་ལ་དམིགས་པའི་བློར་སོང་བས་སོ། །ངེད་ཅག་ཞི་གནས་ཀྱི་ཚུལ་བཞིན་ཡིད་་་
བྱེད་ཤེས་བཞིན་དུ་འཆད་དེ། བཏང་སྙོམས་ཆེན་པོར་སོང་ནས་འདི་མེད་ན་ཤེས་བཞིན་་
གཞན་འོངས་མེད་པ་སྟེ། ལག་ཏུ་བླངས་ན་ཤེས་སོ་ཞེས་ཉམས་མྱོང་གི་སྟེང་ནས་དགག་་་་
པའི་ལུགས་གནང་འདུག་པ། དང་པོའི་གནས་སྐབས་སུ་ཡང་བྱིང་རྒོད་བྱུང་བ་ཤེས་བཞིན་
གྱིས་རིག་རུང་སྡོད་ན་ཤེས་བཞིན་གྱིས་རིག་པ་ལ་དགོས་པ་སྟོར་ངེས་ཀྱང་རིག་རུང་མི་་་
སྡོད་དེ། བྱིང་རྒོད་བྱུང་བ་ཤེས་བཞིན་གྱིས་རིག་མ་ཐག་གཉེན་པོས་བྱིང་རྒོད་རྒྱུན་གཅོད་
དགོས་པས་སོ། །ཤེས་བཞིན་གྱིས་བྱིང་རྒོད་བྱུང་བ་རིག་མ་ཐག་གཉེན་པོས་སྤོང་བར་བྱེད་
པས། བྱིང་རྒོད་འགགས་ནས་འོང་རུང་བསྡད་པས་སོ་ཞེས་པའི་དགག་པ་ཡང་མི་འཐད་་
པར་སེམས་སོ། །ཡུལ་ལ་ཆགས་པ་སྐྱེས་པ་ན་དེ་མ་ཐག་མི་སྡུག་པ་སྒོམ་པའི་སྒོ་ནས་སྤོང་
བར་བྱེད་པས་བྱིང་བ་དང་རྒོད་པ་བྱུང་མ་ཐག་སྤོང་བར་བྱེད་པ་ལ་འགལ་བ་ཅི་ཞིག་ཡོད།
དེ་དག་མ་ཡིན་ན་གཉེན་པོས་སྤང་བྱ་སྤོང་ཚུལ་མཐའ་དག་དྲུངས་འབྱིན་དགོས་པར་་་་་
འགྱུར་རོ། །ཞི་གནས་ཀྱི་ཚུལ་བཞིན་ཡིད་བྱེད་ཤེས་བཞིན་དུ་འདོད་པ་ཡང་ཅི་ཡང་ཡིད་ལ་
མི་བྱེད་པ་སྒོམ་གྱི་ཡང་རྩེར་འཆད་པ་དང་རྒྱབ་འགལ་དུ་ནན་གྱིས་སྒྲུབ་པར་མཛད་དོ། །
ཡང་བདེ་གསལ་མི་རྟོག་གསུམ་སྒོམ་གྱི་གོལ་སར་བྱེད་པའི་སྐབས་སུ་དེ་གསུམ་སྒོམ་གྱི་་་་
ཡང་རྩེར་བཞེད་པ་ནི་སྒོམ་གྱི་མཆོག་དང་དེའི་གོལ་ས་གཅིག་ཏུ་སོང་ཞིང་། དེ་ལྟ་ན་ལམ་
དང་ལམ་མིན་གྱི་དབྱེ་བ་ཡང་བཞག་དཀའ་བར་འགྱུར་ཞིང་། སྤང་བྱ་དང་བླང་བྱ་ཡང་་་་
633



ཁྱད་མེད་དུ་འགྱུར་རོ། །དེ་གསུམ་ངོས་འཛིན་པ་ན་མི་རྟོག་པ་སེམས་དབེན་དང་གསལ་བ་
ནམ་མཁའ་ལྟ་བུར་མཐོང་བའི་རང་བཞིན་ལ། གསལ་ཆ་སྔ་མ་དེ་རྩ་རླུང་གི་དངོས་་་་་
གཟུགས་སྟོང་ཉིད་རྣམ་པ་བཅད་པའི་འགྲོ་བ་ཞིག་ངོས་འཛིན་མཛད་པ་ནི། རྒྱུད་སྡེ་འོག་
མ་གསུམ་མན་ཆད་ལ་བདེ་གསལ་མི་རྟོག་པ་གསུམ་མེད་པར་བཞེད་དགོས་ཏེ། རྩ་རླུང་ལ་
གནད་དུ་བསྣུན་པ་དང་དབེན་པ་གསུམ་སོགས་བླ་མེད་པའི་ཐུན་མོང་མ་ཡིན་པའི་ཁྱད་་
ཆོས་ཡིན་པའི་ཕྱིར་རོ། །ཡང་ལྷག་བསམ་རབ་དཀར་དུ། རྒྱལ་བའི་གདམས་ངག་རྣམས་ཀྱི་
དགོངས་འགྲེལ་ཡང་། རྒྱ་གར་དུ་ཤིང་རྟའི་སྲོལ་འབྱེད་ཆེན་པོ་གཉིས་སུ་གྲགས་ཏེ། ཀླུ་སྒྲུབ་
ཡབ་སྲས་ཀྱི་བརྒྱུད་པ་ཚན་གཅིག་དང་། ཐོགས་མེད་སྐུ་མཆེད་ཀྱི་བརྒྱུད་པ་ཚན་གཅིག་སྟེ།
འདི་གཉིས་སུ་ངེས་ཤིང་ཞེས་གསུངས་པ་བཀོད་ནས། དེ་ལ་དགག་པ་མཛད་པ་ན། བཤད་
སྦྱར་ལས། ཞེས་པ་ནི་ཤིན་ཏུ་ཡང་མི་འཐད་དེ། རྒྱུ་མཚན་དེ་གཉིས་རྒྱུའི་ཐེག་ཆེན་གྱི་དོན་
འགྲེལ་བའི་ཆ་ཁོ་ན་ནས་དེར་བཞག་གི །གཞན་ཉན་ཐོས་དང་རྡོ་རྗེ་ཐེག་པའི་ཆ་ལ་མ་ཡིན།
ལྷག་པར་རིགས་ལྡན་ཆེན་པོ་རྣམས་ལ་སྐུར་བ་འདེབས་མི་འཚལ་ལོ་ཞེས་གསུངས་པའི་་་
ལན། རྒྱ་གར་དུ་རྒྱུའི་ཐེག་ཆེན་གྱི་ཐེག་པའི་ཤིང་རྟའི་སྲོལ་འབྱེད་མིའི་རྟེན་ཅན་ལ་ཀླུ་སྒྲུབ་
ཞབས་དང་། འཕགས་པ་ཐོགས་མེད་གཉིས་སུ་ངེས་པ་ལྷག་བསམ་རབ་དཀར་གྱི་དགོངས་
པ་ཡིན་གྱི། རྒྱུའི་ཐེག་ཆེན་གྱི་དོན་འགྲེལ་བའི་ཆ་ནས་དེ་ལྟར་བཞག་ན་བྱམས་འཇམ་་་་
དབྱངས་སོགས་ཀྱིས་མ་ངེས་པས། རིགས་ལྡན་ཆེན་པོ་རྣམས་ལ་སྐུར་པ་འདེབས་མི་འཚལ་
ལོ། །ཞེས་གསུངས་པ་དེར་གྱུར་རོ། །ཡང་ལྷག་བསམ་རབ་དཀར་དུ། དཔྱད་སྒོམ་འཇོག་་་
སྒོམ་གཉིས་འོང་ངམ་མི་འོང་། མི་འོང་ན་རྒྱ་གར་བའི་ཚད་ལྡན་རྣམས་ཀྱིས་གསུངས་པ་་་
འདི་འགོག་གམ། ཞེས་གསུངས་པ་བཀོད་ནས། བཤད་སྦྱར་དུ། ཞེས་པ་འདི་དྲི་བ་བོ་རང་
ལ་ལོག་ཏེ། དཔྱད་སྒོམ་མེད་པར་སྟོང་ཉིད་རྟོགས་མི་སྲིད་པར་ཁས་བླངས་པས་སོ། །བདག་
ཅག་གཉིས་ཀ་འཐད་ཅེས་སོགས་བཀོད་འདུག་པ་རྣམས་ཀྱི་ཚིག་རིས་ཇི་ལྟ་བ་བཞིན་བྲིས་
ན་ཧ་ཅང་མང་པས་འཇིགས་ནས་མ་སྤྲོས་ཀྱི་དོན་ཐོབ་བཀོད་ནས་ལན་ཞུ་ན། སྒོམ་ལ་་་་་
དཔྱད་སྒོམ་དང་འཇོག་སྒོམ་གཉིས་སུ་མི་འོང་བར་ཐལ་ལོ། །དཔྱད་སྒོམ་མེད་པར་སྟོང་་་
634



ཉིད་རྟོགས་མི་སྲིད་པའི་ཕྱིར་འཕེན་པ་ནི། རིགས་པ་ཤིན་ཏུ་སྦོམ་པོ་སྟེ། སངས་རྒྱས་སུ་་་
བགྲོད་པའི་ལམ་ལ་ཐབས་ཤེས་གཉིས་མི་འོང་བར་ཐལ། ཤེས་རབ་མེད་པར་འཚང་རྒྱ་མི་
སྲིད་པའི་ཕྱིར་ཞེས་པ་ལྟ་བུར་སོང་འདུག་པས་དགོངས་དཔྱོད་ཞིབ་པ་ཞིག་མཁྱེན་ཡང་་་
བཤད་སྦྱར་དུ། བདག་ཅག་གཉིས་ཀ་འཐད། འོན་ཀྱང་ཁྱེད་ཀྱིས་བཞག་པའི་དཔྱད་སྒོམ་་་
དེ་དང་མི་འདྲ་ཞེས་གསུངས་པ་ནི་ཐུགས་ཤིན་ཏུ་ནས་བདེན་ཏེ། ངེད་ཀྱི་དཔྱད་སྒོམ་བྱེད་
ལུགས་རྒྱལ་བའི་སྲས་པོ་ཞི་བ་ལྷས། བཏགས་པའི་དངོས་ལ་མ་རེག་པར། །དེ་ཡི་དངོས་་་
མེད་འཛིན་མ་ཡིན། །ཞེས་དཔེར་ན་བུམ་པས་དག་པའི་ས་ཕྱོགས་སུ་བུམ་པ་མེད་པར་་་་་
ངེས་པ་ལ། དེར་བུམ་པ་ཡོད་ན་དེ་འདི་ལྟ་བུ་ཞིག་ཡིན་སྙམ་དུ་ངེས་དགོས་པ་བཞིན་དུ་
བདེན་གྲུབ་བམ་རང་བཞིན་གྱིས་གྲུབ་པ་བཀག་པའི་སྟོང་ཉིད་ངེས་པ་ལ་རང་བཞིན་གྱིས་
གྲུབ་པའི་དོན་སྤྱི་བློ་ཡུལ་དུ་འཆར་དགོས་པས་ཐོག་མར་དོན་དམ་དཔྱོད་བྱེད་ཀྱི་རྟགས་་
ཀྱི་དགག་བྱའི་ཆ་ངོས་བཟུང་། དེ་ངོས་ཟིན་ནས་རིགས་ཚོགས་ནས་བཤད་པའི་རྣམ་་་་་
ལྔའམ་འཇུག་པ་ནས་བཤད་པ་རྣམ་པ་བདུན། གཞན་ཡང་མཐའ་བཞི་སྐྱེ་འགོག་ཡོད་མེད་
སྐྱེ་འགོག་གི་རིགས་པ། གཅིག་དུ་བྲལ་རྟེན་འབྲེལ་གྱི་རིགས་པ་ལ་བརྟེན་ནས་དགག་བྱ་དེ་
ལེགས་པར་བཀག་སྟེ། རང་བཞིན་མེད་པའི་དོན་ལ་ངེས་པ་དྲངས། ངེས་ཤེས་དེའི་རྒྱུན་་་
སྐྱོང་བ་ལ་སྟོང་ཉིད་སྒོམ་པའི་ཐ་སྙད་བྱེད། ངེས་ཤེས་ཆུང་དུ་སོང་ན་སླར་རིགས་པའི་་་་
དཔྱད་པ་བྱེད་ཅིང་ངེས་པ་དྲངས་ནས་དཔྱད་འཇོག་གི་སྒོམ་སྤེལ་མར་བྱེད་པས། དཔྱད་་
སྒོམ་མེད་པར་སྟོང་ཉིད་མི་རྟོགས་པའི་དོན་ཡང་དེ་ལྟར་ལགས། དེས་ན་ངེད་ཀྱི་དཔྱད་པ་
བྱེད་ལུགས་དེ་དབུ་མ་རིགས་ཚོགས་དྲུག་སོགས་ཚད་ལྡན་ནས་འབྱུང་བའི་དཔྱད་པ་བྱེད་
ལུགས་ཡིན་པས་དེ་ཕྱོགས་ཀྱི་དཔྱད་པ་བྱེད་ལུགས་ཡིན་པས་དེ་ཕྱོགས་ཀྱི་དཔྱད་པ་དང་་
ག་ནས་འདྲ། ཤེད་བུ་སེར་སྐྱའི་སྐོར་ལ་ལན་མི་ཞུ། འོ་ན་ཡོད་པ་དང་རང་བཞིན་གྱིས་ཡོད་
པ་ལ་ཁྱད་པར་འབྱེད་དགོས་པ་གནས་བཤད་ཅེ་ན། བཞི་བརྒྱ་པའི་འགྲེལ་བར། ཡང་ཅི་་
འདས་པའི་ཡུལ་ཅན་གྱི་བར་འབྱུང་བ་སེལ་བ་མ་ཡིན་ནོ། །དེ་ཇི་ལྟར་ཡོད་པ་དེ་ལྟར་ནི་་
ངེས་ན། དྲན་པ་མེད་དམ། མེད་དོ་ཞེས་དེ་སྐད་དུ་སུ་སྨྲ། ཁོ་བོ་ཅག་ནི་རྟེན་ཅིང་འབྲེལ་་་
635



བར་འབྱུང་བ་སེལ་བ་མ་ཡིན་ནོ། །དེ་ཇི་ལྟར་ཡོད་པ་དེ་ལྟར་ནི་ངེས་ན། དྲན་པ་ཞེས་བྱ་་་
ལོག་པ་ནི། །དོན་ལ་ལོག་པ་ཁོ་ན་འབྱུང་། །ཞེས་སློབ་དཔོན་ཉིད་རྣམ་པར་འཇོག་པར་་་་་
མཛད་དོ། །དེའི་ཕྱིར་དྲན་པའི་དམིགས་པ་ནི་འདས་པའི་དངོས་པོ་ཡིན་ནོ། །གལ་ཏེ་རང་
གི་ངོ་བོ་ཡོད་ན་ནི་དེའི་དྲན་པ་དེ་ཡོད་པའི་དོན་ལ་དམིགས་པའི་ཕྱིར། རང་གི་ངོ་བོས་་་
གྲུབ་པ་ཞིག་ན་གང་གི་ཚེ་འདས་པའི་དངོས་པོ་དེ་རང་བཞིན་མེད་པ་དེའི་ཚེ་དེ་ལ་་་་་་
དམིགས་པའི་དྲན་པ་ཡང་རང་བཞིན་མེད་པ་ཡིན་ཏེ། དེའི་ཕྱིར་ལོག་པ་ཡིན་ནོ་ཞེས་བྱ་་་
བར་གྲུབ་བོ། །ལོག་པ་ཞེས་བྱ་བ་ནི་རང་བཞིན་མེད་པ་དང༌། རྟེན་ཅིང་འབྲེལ་བར་འབྱུང་
བ་ཞེས་བྱ་བ་དང་། དོན་གཞན་མ་ཡིན་ཏེ། དངོས་པོ་མེད་པའི་དོན་ནི་ལོག་པའི་དོན་མ་་
ཡིན་ནོ། །འདས་པའི་དངོས་པོ་རྣམ་པ་ཐམས་ཅད་དུ་མེད་པ་མ་ཡིན་ཏེ། དྲན་པར་བྱ་བ་་་
ཡིན་པའི་ཕྱིར་དང་འབྲས་བུ་མཐོང་བའི་ཕྱིར་རོ། །རང་གི་ངོ་བོས་ཡོད་པ་ཡང་མ་ཡིན་ཏེ།
རྟག་པ་ཉིད་དུ་ཐལ་བའི་ཕྱིར་དང་དངོས་སུ་འཛིན་པར་ཐལ་བའི་ཕྱིར་རོ། །ཞེས་འདས་པ་
ལ་སོགས་པ་འདི་དག་གཏན་མེད་ཀྱང་མིན་ལ། རང་ངོས་ནས་གྲུབ་པ་ཡང་མིན་པ་དང་།
ལོག་པའམ་རྫུན་པའི་དོན་ནི་རྟེན་འབྲེལ་གྱི་དོན་ཡིན་གྱི་དངོས་པོ་མེད་པའི་དོན་མིན་་་་་
པར་གསལ་བར་བཤད་པ་ལགས་སོ། །འོ་ན་ཡོད་ཙམ་མི་འགོག་ལ་རང་བཞིན་གྱིས་ཡོད་པ་
འགོག་ན། ཡོད་པ་དང་རང་བཞིན་གྱིས་ཡོད་པའི་ཁྱད་པར་ཚིག་གི་ལོ་མས་མ་བསྒྲིབས་པ་
ཇི་ལྟ་བུ་ཞེ་ན། དེ་ནི་རྗེ་རྒྱལ་བ་གཉིས་པའི་གསུང་རབ་ལ་གུས་པས་ཞུགས་ན་ངེས་པར་་་་
འགྱུར་རོ། །ཡང་བཤད་སྦྱར་དུ། ཧྭ་ཤང་གི་ལྟ་བ་དང་ཁྱད་མེད་ཟེར་རབ་དབྱེར་གསུངས་
པའི་གཏམ་ཅོལ་ཁོ་ན་དབྱངས་སུ་གྱེར་བ་དེ་དེ་དང་ཤན་ལེགས་པར་ཕྱེ་ཟིན་ཏོ། །སྦྱིན་་་་
སོགས་སྤྱོད་མི་སྤྱོད་ཀྱང་སྐབས་ཀྱི་ལན་དུ་ལོས་འགྲོ་སྟེ། ཧྭ་ཤང་དང་ཁྱད་པར་མེད་པར་་་
བཤད་པ་ལ་གནོད་པས་དང་ཞེས་སོགས་གསུངས་འདུག་པ། འདིར་དེང་སང་གི་སྒོམ་ཆེན་
པ་རྣམས་ཀྱི་ལྟ་བ་ཧྭ་ཤང་དང་ཁྱད་མེད་དེ། ཧྭ་ཤང་གི་གནས་ལུགས་སྒོམ་པའི་དོན་ཅི་་་
ཡང་ཡིད་ལ་མི་བྱེད་པ་ལ་འདོད་ལ། དེང་དུས་ཀྱི་སྒོམ་ཆེན་པས་ཀྱང་དེ་ལྟར་འདོད་པའི་་
ཕྱིར་ཞེས་པའི་རྩོད་སྤོང་ལ། ལྟ་བ་ཧྭ་ཤང་དང་མི་འདྲ་སྟེ། ཧྭ་ཤང་གིས་སྦྱིན་སོགས་ཀྱི་སྤྱོད་
636



པ་འགོག ངེད་ཀྱིས་སྦྱིན་སོགས་ཀྱི་སྤྱོད་པ་མི་འགོག་པའི་ཕྱིར་གསུངས་པ་ནི་ཧྭ་ཤང་ལྟ་བ་
མི་འདྲ་སྟེ། དེ་དང་སྤྱོད་པ་མི་འདྲ་བའི་ཕྱིར་ཞེས་པའི་དོན་དུ་སོང་འདུག་པས་ན། གཤང་
ལམ་ཆེ་ཆུང་གི་རྟགས་ལས་གདོང་དཀར་ནག་དཔོག་ནུས་པར་ཁས་བླངས་པ་དང་ཅིའི་་་
ཕྱིར་མི་མཚུངས། མདོར་ན་ཁས་བརྒྱ་ལབས། རྔམས་སྟོང་གཡུགས་ཀྱང་། ལྟ་བའི་ངོ་བོ་ཅི་
ཡང་ཡིད་ལ་མི་བྱེད་པ་དེ་རང་དུ་འདུག་པས། དེ་ལྟ་ན་ཡིད་ལ་གང་བྱེད་ཐམས་ཅད་་་་་་
དགག་བྱར་བྱེད་དགོས་ཏེ། བདེན་མེད་བསྒོམ་བྱར་བྱེད་ན་བདེན་འཛིན་དགག་བྱར་བྱེད་
དགོས་པ་བཞིན་ནོ། །ཡིད་ལ་གང་བྱེད་ཐམས་ཅད་དགག་བྱར་བྱེད་ན་ནི། སངས་རྒྱས་ཀྱི་
གོ་འཕང་ལ་དོན་གཉེར་གྱི་བསམ་པ་ཉམས་སུ་ལེན་འདོད་གནས་ལུགས་སྒོམ་འདོད།
དཀོན་མཆོག་གསུམ་གྱི་ཡོན་ཏན། སྐྱབས་སུ་འགྲོ་ཚུལ་སོགས་དགག་བྱར་བྱེད་དགོས་པས་
ཧྭ་ཤང་གི་ལུགས་ལས་བྱེ་བྲག་ཏུ་འཕགས་པ་ནི་ཅི་ཡང་མི་སྣང་ངོ༌། །དེ་ལྟ་མ་ཡིན་ན་ངེས་
དོན་གྱི་ལྟ་བ་སྒོམ་ཚུལ་ཧྭ་ཤང་ལས་ཁྱད་པར་འབྱེད་པར་རིགས་སོ། །ཡང་གང་དུ་ཡང་མ་
གྲུབ་པའི་འབྲས་བུ་གང་དུ་ཡང་མ་གྲུབ་པ་གཅིག་ལས་འོས་མེད། འདི་ཐུགས་བདེན་དེ་དེ་
བཞིན་ནོ་ཞེས་ཐར་འདོད་ཀྱི་གདུལ་བྱས་ལམ་ཉམས་སུ་བླངས་པའི་འབྲས་བུ་གང་དུ་ཡང་
མ་གྲུབ་པ་ལས་འོས་མེད་ཅེས་གསུངས་པ་ནི། དེ་ནི་ཐོབ་བྱ་མཐར་ཐུག་སངས་རྒྱས་ཀྱི་གོ་
འཕང་ཡང་མེད་པར་འདོད་དགོས་ལ་དེ་མི་འཐད་དེ། ཐོབ་བྱ་འབྲས་བུ་ཐོབ་བྱེད་ཀྱི་་་་་
མངོན་རྟོགས་རྣམས་དོན་དམ་པར་མེད་ཅིང་ཐ་སྙད་དུ་ཡོད་པར་འདོད་པའི་ཕྱིར་ཏེ།
ཡུམ་གྱི་མདོ་འཇུག་འགྲེལ་དུ་དྲངས་པ་ལས། ཚེ་དང་ལྡན་པ་རབ་འབྱོར་ཡང་ཅི་ཐོབ་པ་་་
མེད་ཅིང་མངོན་པར་རྟོགས་པ་མེད་དམ། རབ་འབྱོར་གྱིས་སྨྲས་པ། ཚེ་དང་ལྡན་པ་ཤཱ་རིའི་
བུ་ཐོབ་པ་ཡང་ཡོད་མངོན་པར་རྟོགས་པ་ཡང་ཡོད་མོད་ཀྱི། གཉིས་ཀྱི་ཚུལ་གྱིས་ནི་མ་ཡིན་
ནོ། །ཚེ་དང་ལྡན་པ་ཤཱ་རིའི་བུ་ཐོབ་པ་དང་། མངོན་པར་རྟོགས་པ་ནི་འཇིག་རྟེན་གྱི་ཐ་་་
སྙད་དུ་ཡིན་ལ། རྒྱུན་དུ་ཞུགས་པ་དང་། ལན་ཅིག་ཕྱིར་འོང་བ་དང་། ཕྱིར་མི་འོང་བ་དང༌།
དགྲ་བཅོམ་པ་དང་། རང་སངས་རྒྱས་དང་བྱང་ཆུབ་སེམས་དཔའ་ཡང་འཇིག་རྟེན་གྱི་ཐ་
སྙད་དུ་ཡིན་གྱི། དོན་དམ་པར་ནི་ཐོབ་པ་མེད་ཅིང་མངོན་པར་རྟོགས་པ་མེད་དོ་ཞེས་མདོ་
637



ལས་གསལ་བར་གསུངས་པ་འདི་ལ་གཙིགས་མེད་རང་ནི་མི་མཛད་དམ། འཁོར་གསུམ་་་
དག་པའི་སྦྱིན་པའི་ཕར་ཕྱིན་ས་མ་ཐོབ་བར་དུ་མི་འོང་བ་ཡིན་གྱི། འཁོར་གསུམ་དག་པའི་
སྦྱིན་པ་ཙམ་ནི་བྱང་སེམས་སྦྱོར་ལམ་པ་ལ་ཡོད་དེ། སྦྱིན་པའི་འཁོར་གསུམ་རང་བཞིན་་་་
མེད་པར་མངོན་དུ་རྟོགས་པའི་བྱང་སེམས་སྦྱོར་ལམ་པ་ཡོད་པ་ནི་ཉན་ཐོས་དགྲ་བཅོམ་་
ཐེག་ཆེན་ལམ་དུ་འཇུག་པ་ཡོད་པ་ལས་གྲུབ་བོ། །དེ་དག་ལས་གཞན་གྱི་གསུང་རིས་འགའ་
ཞིག་དགོས་པ་མི་ཆེ་བར་འདུག་པས་ལན་མ་ཞུས། ཡང་སྟོང་པ་དང་ཆོས་སྐུ་གཅིག་པ་འདི་
སུའི་རང་བཟོ་ཡིན་ཞེས་དྲི་བ་ལ། འདི་ནི་ཤཱཀྱ་ཐུབ་པའི་རང་བཟོ་སྟེ། འདུལ་བ་ལུང་ན།
ཚེ་དང་ལྡན་པ་ཀཱཏྱཱ་ཡ་ནའི་སློབ་མ་གྲོ་བཞིན་སྐྱེས་རྣ་བ་བྱེད་པ་རིའི་གཏམ་རྒྱུད་ལས།
བདག་གིས་དེ་བཞིན་གཤེགས་པའི་ཆོས་ཀྱི་སྐུ་མཐོང་། གཟུགས་ཀྱི་སྐུ་མ་མཐོང་བས་ལྟ་་་
བར་འགྲོ་བར་ཞུས་པ་ལ་ཞེས་སྟོང་ཉིད་དང་ཆོས་སྐུ་གཅིག་ཏུ་ཞལ་ཕོ་དང་བཅས་ཏེ་་་་་་
གསུངས་ལ། དེ་ལྟ་ན་ཆོས་སྐུ་ཁྱི་རྒན་རྒྱ་བོའི་མཆེ་བའི་གསེབ་ཚུན་ལ་ཞལ་གྱིས་བཞེས་་་་་
དགོས་པ་དང་། ཀ་བའི་ཆོས་སྐུ་སོགས་ཀྱི་རྣམ་གཞག་ཀྱང་མཛད་དགོས་པར་འགྱུར་་་་
དང༌། དེར་མ་ཟད་སེམས་ཅན་ཐམས་ཅད་ཀྱི་རྒྱུད་ལ་ཆོས་ཀྱི་སྐུ་རང་ཆས་སུ་གནས་པར་་
བཞེད་དགོས་པར་འགྱུར་ཞིང་། དེ་ལྟ་ན་གཟུཊ་ཀྱི་སྐུ་ཡང་རང་ཆས་སུ་ཅིའི་ཕྱིར་མི་འགྱུར།
དེས་ན་སེམས་ཅན་ཐམས་ཅད་འབད་མེད་དུ་གྲོལ་བར་འགྱུར་དགོས་པས། དེ་འཐད་ན་་
ལེ་ལོ་ཅན་གྱི་སེམས་ཅན་ལ་ཉེ་བར་མཁོ་བ་ཞིག་གོ། །དེས་ན་འདུལ་བ་ལུང་གི་ལུང་དེའི་་
དོན་ནི། དེ་ལྟ་བུའི་ཉན་ཐོས་དེ་སློབ་དཔོན་གཞན་ལ་བརྟེན་ནས་འཕགས་ལམ་ཐོབ་པས་
དེ་དུས་བཅོམ་ལྡན་འདས་དང་དངོས་སུ་མ་མཇལ་བས་གཟུགས་ཀྱི་སྐུ་མངོན་སུམ་དུ་མ་་
མཐོང་ཞིང་། སྟོང་ཉིད་མངོན་སུམ་དུ་རྟོགས་པ་ཡིན་པས་རང་བཞིན་རྣམ་དག་གི་ཆོས་སྐུ་
མངོན་སུམ་དུ་རྟོགས་པའི་དོན་ཡིན་གྱི། སྟོང་ཉིད་ཆོས་སྐུ་དང་གཅིག་ཏུ་བསྟན་པ་ག་ལ་་་
ཡིན། གཞན་དུ་ན་རང་རྒྱུད་ལྡན་གྱི་གང་ཟག་སངས་རྒྱས་སུ་འཇོག་མི་ནུས་པའི་ཆོས་སྐུ་དེ་
ཡ་མཚན་ནོ། །ཁྱེད་ཀྱི་སོ་སོར་རྟོག་པའི་ལྟ་ཚུལ་དེ་རྟོག་པ་ལས་མ་འདས་ཏེ་ཞེས་གསུངས་
པ་དེ་ལྟར་ལགས་ཏེ། སོ་སོ་སྐྱེ་བོའི་སྐབས་ཡིན་ལ། སོ་སྐྱེ་ལ་སྟོང་པ་ཉིད་ཅེས་སོགས་ཀྱིས་་་
638



ཆད་པའི་སྟོང་ཉིད་སྙིང་པོ་མེད་པའི་སྟོང་ཉིད་དུ་བསྟན་པས། སྟོང་ཉིད་སོ་སྐྱེའི་མངོན་་་་་
སུམ་གྱི་ཡུལ་ཡིན་པ་ལ་ཅི་ཡང་མི་ཕན་ནོ། །ངེས་དོན་དུ་རྣམ་རྟོག་ཆོས་སྐུ་དང་། རྣམ་རྟོག་
ཅི་མང་བ་ཆོས་སྐུའི་ཡོ་ལང་དུ་ཆེ་བ་ཡིན་ན། ངེས་དོན་དབང་བཙན་པ་ཡིན་པས་དང་པོ་
ཉིད་ནས་རྣམ་རྟོག་ཡིད་བྱེད་མི་དགག་པར། རྣམ་རྟོག་དང་ཡིད་བྱེད་ཅི་མང་བསྐྱེད་ན་་་་་
འཇུག་པ་བདེ་བར་འགྱུར་རོ། །དེ་ལྟ་ན་ཡང་ཡིད་ལ་མི་བྱེད་པ་གནས་ལུགས་སྒོམ་པར་་་་
འདོད་པ་རྣམས་དང་ནི་རྒྱབ་སྤྲོད་དོ། །ཟས་གཙང་སྲས་ལ་སུས་རྩོད་ནི་ཞལ་དན་པོ་རང་
མི་འོང་བ་འདྲ་ལགས། ཡང་དེང་སང་གི་སྒོམ་ཆེན་པ་རྣམས་ཀྱི་ལུགས་ལ། གདུལ་བྱ་ཅིག་
ཅར་བ་དང་རིམ་གྱིས་པ་ཞེས་དང༌། ཐོད་རྒལ་བ་ཞེས་བྱ་བའི་ཐ་སྙད་མཛད་འདུག་པ།
ཅིག་ཅར་བའི་གདུལ་བྱ་དེ་བླ་མེད་ཀྱི་གདུལ་བྱ་རིན་པོ་ཆེ་ལྟ་བུའི་གང་ཟག་ལས་མཆོག་ཏུ་
དབང་བོ་རྣོ་བ་ཞིག་ཡིན་ནམ་མིན། ཡིན་ན། རིན་པོ་ཆེ་ལྟ་བུའི་གང་ཟག་ལས་དབང་བོ་རྣོ་
བའི་བླ་མེད་ཀྱི་ཆེད་དུ་བྱ་བའི་གདུལ་བྱ་རྒྱལ་བས་རྒྱུད་གང་དུ་གསུངས། མིན་ན་ཅིག་ཅར་
བའི་གདུལ་བྱ་དེས་ཚེ་རབས་སྔ་མ་རྣམས་སུ་སྐྱེས་བུ་གསུམ་གྱི་ལམ་ལ་སློབ་མྱོང་ངམ་མ་་་
མྱོང་། དང་པོ་ལྟར་ན་ཅིག་ཅར་བ་ཡིན་པ་ཉམས། གཉིས་པ་ལྟར་ནའང་དེ་འདྲ་བ་དེས་ཚེ་
འདིར་ཡང་སྐྱེས་བུ་གསུམ་གྱི་ལམ་ལ་སློབ་མ་མྱོང་བས། སྙིང་རྗེ་དང་སེམས་བསྐྱེད་སོགས་
ཀྱིས་མ་ཟིན་པའི་ཐེག་ཆེན་པ་ནི་ཐོ་ཡོར་ལ་མིར་བཏགས་པ་དང་འདྲའོ། །དེས་ན་གདུལ་
བྱ་རིན་པོ་ཆེ་ལྟ་བུའི་གང་ཟག་གིས་ཀྱང་རྡོ་རྗེ་འཆང་གི་སར་བགྲོད་པ་ན་ཡང་ལམ་རྣམས་
རིམ་གྱིས་བགྲོད་དགོས་ན། དེ་ལས་དབང་པོ་རྣོ་བའི་དེང་སང་གི་གདུལ་བྱ་བེམ་རིག་མི་་་
ཕྱེད་པ་རྣམས་རང་ངོ་མ་ཤེས་འདུག་པས་སེམས་ངོ་སྤྲོད་དགོས་པ་ཐུགས་བདེན་པ་འདུག་
གོ། །འོ་ན་དེས་ལམ་བགྲོད་ཚུལ་དེ་གང་ཞེ་ན། དེ་ནི་རིམ་ལྔ་ལས། བསྐྱེད་པའི་རིམ་ལ་་་་་
ལེགས་གནས་ཤིང་། །རྫོགས་པའི་རིམ་པ་འདོད་རྣམས་ལ། །ཐབས་འདི་རྫོགས་པའི་སངས་
རྒྱས་ཀྱིས། །སྐས་ཀྱི་རིམ་པ་ལྟ་བུར་གསུངས། །ཞེས་སྤྱིར་རིམ་པ་གཉིས་དང་ཁྱད་པར་་་་་
རྫོགས་རིམ་གྱི་ལམ་རྣམས་སྐས་གདང་གི་རིམ་པ་ལྟར་བགྲོད་དགོས་པར་གསུངས་ཤིང་།
འདིའི་དོན་འགྲེལ་སྤྱོད་པ་བསྡུས་པའི་སྒྲོན་མེ་ལས། དེའི་རིམ་པ་ཡང་འདི་ཡིན་ཏེ། ཐོག་མ་
639



ཉིད་དུ་ནི་སངས་རྒྱས་ཀྱིས་ཐེག་པ་བསམ་པ་ལ་སློབ་བོ་ཞེས་འདུས་པ་ལྟ་བུའི་ཆེད་དུ་བྱ་་
བའི་གདུལ་བྱ་རིན་པོ་ཆེ་ལྟ་བུའི་གང་ཟག་གིས་སངས་རྒྱས་ཀྱི་ཐེག་པའི་བསམ་པ་སྟེ་ལམ་
ཐུན་མོང་བས་ཐོག་མར་རྒྱུད་སྦྱང་དགོས་པ་དང་། ཡང་དེ་ཉིད་ལས། གང་གི་ཚེ་སངས་་་་
རྒྱས་ཀྱི་ཐེག་པའི་བསམ་པ་ལོབས་པར་གྱུར་བ་དེའི་ཚེ་ཐེག་པ་གསར་བ་དྲན་པ་གཅིག་་་
པའི་ཏིང་ངེ་འཛིན་ལ་སློབ་བོ་ཞེས་ལམ་ཐུན་མོང་བས་རྒྱུད་སྦྱངས་ནས་དབང་གིས་སྨིན་་
པར་བྱས་ཏེ། བསྐྱེད་རིམ་རགས་པ་ལ་སློབ་པ་དང་། ཡང་དེ་ཉིད་ལས། ཐེག་པ་གསར་བ་་
དྲན་པ་གཅིག་པའི་ཏིང་ངེ་འཛིན་ལ་ལོབས་པ་དེའི་ཚེ་རྟོག་པའི་རྣལ་འབྱོར་ལ་སློབ་བོ་་་
ཞེས་བསྐྱེད་རིམ་རགས་པ་ལ་ལོབས་ནས་བསྐྱེད་རིམ་ཕྲ་མོ་ལ་སློབ་པ་དང་། ཡང་དེ་ཉིད་་
ལས། གང་གི་ཚེ་རྟོག་པའི་རྣལ་འབྱོར་ལ་ལོབས་པ་དེའི་ཚེ་ལས་དང་པོའི་ཏིང་ངེ་འཛིན་ལ་
རབ་ཏུ་གནས་པར་འགྱུར་རོ་ཞེས་བསྐྱེད་རིམ་ཕྲ་རགས་མཐར་ཕྱིན་ནས་འདི་ལུགས་ཀྱི་ས་
ལས་དང་པོ་བའི་ལམ་ཐོབ་པར་གསུངས་པ་དང༌། ཡང་གང་གི་ཚེ་ལས་དང་པོ་བའི་ཏིང་་
ངེ་འཛིན་ལ་གནས་པ་དེའི་ཚེ་རིགས་བརྒྱའི་དབྱེ་བ་ལ་འཇུག་གོ། །གང་གི་ཚེ་རིགས་བརྒྱའི་
དབྱེ་བས་ལུས་རྣམ་པར་དབེན་པར་ཤེས་པ་དེའི་ཚེ་སྐུ་རྡོ་རྗེའི་ཏིང་ངེ་འཛིན་ལ་གནས་་་
པར་འགྱུར་རོ། །ཞེས་བསྐྱེད་རིམ་ཕྲ་རགས་མཐར་ཕྱིན་ནས། དམ་པ་རིགས་བརྒྱ་སོགས་་་་
ཀྱིས་མཚོན་པའི་རྫོགས་རིམ་ལུས་དབེན་སྐུ་རྡོ་རྗེའི་ཏིང་ངེ་འཛིན་ལ་སློབ་པ་དང་། ཡང་་་
ལུས་རྣམ་པར་དབེན་པ་ལ་གནས་ནས་ཨཱ་ལིའི་སྒོ་ནས་ངག་རྣམ་པར་དབེན་པ་ལ་འཇུག་
གོ། །གང་གི་ཚེ་རྡོ་རྗེ་བཟླས་པའི་རིམ་གྱིས་སྲོག་དང་རྩོལ་བའི་ཏིང་ངེ་འཛིན་ཐོབ་པར་་་་
གྱུར་བ་དེའི་ཚེ་གསུང་རྡོ་རྗེའི་ཏིང་ངེ་འཛིན་ལ་རབ་ཏུ་གནས་པར་འགྱུར་རོ་ཞེས་རྫོགས་
རིམ་ལུས་དབེན་ལ་ལོབས་ནས་དབྱངས་གསལ་གྱི་སྒྲས་མཚོན་པའི་རྩ་བ་དང་ཡན་ལག་གི་
རླུང་ལ་དམིགས་པའི་རྡོར་བཟླས་ཀྱིས་མཚོན་པའི་ངག་དབེན་གསུང་རྡོ་རྗེའི་ཏིང་འཛིན་
ལ་སློབ་པ་དང་། ཡང་། ངག་རྣམ་པར་དབེན་པ་ལ་གནས་ནས་རང་བཞིན་གྱི་སྣང་བའི་་་
རིམ་གྱིས་སེམས་རྣམ་པར་དབེན་པ་ལ་འཇུག་གོ། །གང་གི་ཚེ་རང་བཞིན་གྱིས་སྣང་བ་རླུང་
གི་བཞོན་པའི་རབ་ཏུ་དབྱེ་བས་ཡང་དག་པ་ཇི་ལྟ་བ་བཞིན་དུ་སློབ་པ་དེའི་ཚེ་སེམས་ཀྱི་་
640



ཏིང་ངེ་འཛིན་ལ་སྙོམས་པར་འཇུག་པར་འགྱུར་རོ། །སེམས་ཡང་དག་པ་ཇི་ལྟ་བ་བཞིན་
དུ་ཡོངས་སུ་ཤེས་པ་ལ་གནས་པ་ནས་སྒྱུ་མའི་དཔེ་བཅུ་གཉིས་ཀྱིས་ཀུན་རྫོབ་ཀྱི་བདེན་པ་
ལ་འཇུག་པར་འགྱུར་རོ་ཞེས་ངག་དབེན་མཐར་ཕྱིན་ནས་སེམས་དབེན་ལ་སློབ་པ་དང་།
སེམས་དབེན་གྱི་དཔེའི་འོད་གསལ་མཐར་ཐུག་གི་རླུང་སེམས་ལས་དཔེ་བཅུ་གཉིས་ཀྱིས་
མཚོན་པའི་རིམ་པ་གསུམ་པའི་སྒྱུ་ལུས་འགྲུབ་པ་དང་། སྒྱུ་ལུས་ཐོབ་པའི་ཚེ་སངས་རྒྱས་་་
རྣམས་ཀྱིས་འོད་ཟེར་ཆེན་པོའི་དབང་བསྐུར་ཐོབ་པ་ནི། གང་གི་ཚེ་སྒྱུ་མ་ལྟ་བུའི་ཏིང་ངེ་་
འཛིན་ལ་སྙོམས་པར་འཇུག་པ་དེའི་ཚེ་སངས་རྒྱས་རྣམས་ཀྱིས་དབང་བསྐུར་འཐོབ་བོ་་་
ཞེས་པས་བསྟན་ལ། ཡང་གང་གི་ཚེ་དབང་བསྐུར་འཐོབ་པ་དེའི་ཚེ་སྒྱུ་མ་ལྟ་བུའི་ཏིང་ངེ་་
འཛིན་ལ་གནས་ནས་སྟོང་པ་ཆེན་པོ་བཅོ་བརྒྱད་ཀྱི་རིམ་གྱིས་དོན་དམ་པའི་བདེན་པ་ལ་
འཇུག་གོ། །ཞེས་སྒྱུ་ལུས་ལ་གནས་པས་བསམ་གཏན་བསྒོམས་ནས་རིམ་པ་བཞི་བ་་་་་་
འཇུག་པ་དང་། དེ་ཡང་བསམ་གཏན་གཉིས་ཀྱིས་རིམ་པ་གསུམ་པའི་སྒྱུ་ལུས་རྣམ་པར་་་་
དག་ནས་རིམ་པ་བཞི་བ་ཐོབ་པ་དེའི་ཚེ། ཉོན་སྒྲིབ་ཀུན་བཏགས་དང་ལྷན་སྐྱེས་གཉིས་་་
ཀའི་དངོས་གཉེན་ཐོབ་པ་ནི། གང་གི་ཚེ་རིལ་པོར་འཛིན་པ་དང་རྗེས་སུ་གཞིག་པའི་ཏིང་
ངེ་འཛིན་གྱིས་ཡང་དག་པའི་མཐའ་ལ་འཇུག་པ་དེའི་ཚེ། ཉོན་མོངས་ཐམས་ཅད་རྣམ་་་་
པར་དག་པར་འགྱུར་རོ་ཞེས་པས་བསྟན་ལ། ཡང་། གང་གི་ཚེ་རིམ་གྱིས་ལྡང་བའི་ཕྱིར་་་
རང་བཞིན་འོད་གསལ་བའི་བདེན་པ་གཉིས་ལ་གཉིས་སུ་མེད་པའི་རྣམ་པས་བདག་ཉིད་
མངོན་པར་རྫོགས་པར་སངས་རྒྱས་པ་དེའི་ཚེ་རྫོགས་པའི་ཏིང་ངེ་འཛིན་ལ་སློབ་པར་་་་་
འགྱུར་རོ། །གང་གི་ཚེ་རྫོགས་པའི་ཏིང་ངེ་འཛིན་ལ་སྙོམས་པར་འཇུག་པའི་རྣལ་འབྱོར་་་་་
བས་ནི་སླར་ཆོས་གང་ལ་ཡང་མི་སློབ་བོ། །ཞེས་རིམ་པ་བཞི་བ་ལས་ལངས་པ་དང་མཉམ་
དུ་སློབ་པའི་ཟུང་འཇུག་འགྲུབ་པ་དང་། སློབ་པའི་ཟུང་འཇུག་ཐོབ་པ་ནས་སྔར་སློབ་མ་་་
མྱོང་བའི་ལམ་ལ་གསར་དུ་སློབ་མི་དགོས་པ་དང་། སླར་བསླབས་ཟིན་གོམས་པ་དང་།
བོགས་འབྱིན་གྱི་སྤྱོད་པ་བྱས་པ་ལ་བརྟེན་ནས་མི་སློབ་པའི་ཟུང་འཇུག་གི་སྐུ་འགྲུབ་པར་
གསུངས་ལ། དེ་ནི་བླ་མེད་ཀྱི་ཆེད་དུ་བྱ་བའི་གདུལ་བྱ་རིན་པོ་ཆེ་ལྟ་བུའི་གང་ཟག་གིས་་
641



སྙིགས་དུས་ཀྱི་ཚེ་ཐུང་གཅིག་ལ་རྡོ་རྗེ་འཛིན་པའི་སར་བགྲོད་པའི་ཚུལ་ཚང་ལ་མ་ནོར་་་་
ཞིང་། དེ་ལས་ལོགས་སུ་གྱུར་བའི་དེང་སང་ཅིག་ཅར་བའི་ལུགས་ཧྭ་ཤང་གི་རིང་ལུགས་་་
ལས་འབད་པ་ཆེན་པོའི་སྒོ་ནས་འབྱེད་པར་མཛད་ཀྱང་སྦྲང་བུ་ཐང་ཆུ་ལ་འབྱར་ཟིན་པ་
འདྲ། དེ་ལྟར་དཔྱད་པ་ཅུང་ཟད་བྱས་པ་ནི་རྡོ་རྗེ་འཆང་གི་དགོངས་པའི་གནད་དཔལ་་་
མགོན་འཕགས་པ་ཡབ་སྲས་ཀྱིས་བཀྲལ་བ་བཞིན་དུ་གངས་རིའི་ཁྲོད་འདིར་རྗེ་རྒྱལ་བ་་་
གཉིས་པས་གསལ་བར་མཛད་པ་ལ་གཞན་ངོ་དང་བསྟུན་དགག་པའི་རིམ་པ་མང་དུ་་་་་
མཛད་པའི་ལན། རྒྱལ་དབང་གསུམ་པ་ཉིད་ཀྱི་འཕྲིན་ལས་ལ་ཕན་པར་བསམས་སྒྲུབ་པའི་
མཆོད་པར་དམིགས་ཏེ་ཕུལ་བ་ལ་དགྱེས་པའི་སྤྱན་རས་ཀྱིས་བཙའ་བར་ཞུ་ལགས། དེ་་་་
ཡང་བྱང་ཆུབ་སེམས་འགྲེལ་གྱི་གཞུང་གི་རྣམ་པར་བཤད་པ་ཞར་བྱུང་གི་འཕྲོས་དང་་་་་
བཅས་པ་བརྩམས་པའི་དགོངས་པ་ནི། གཞུང་འདིས་མདོ་དང་སྔགས་ཀྱི་གནས་མཐའ་
དག་པ་མ་ཚང་བ་མེད་པར་སྟོན་པས་མཆོག་ཏུ་གལ་ཆེ་བར་འདུག་ཀྱང་། འདི་ལ་མཁས་་
པ་སྨྲ་ཏིའི་འགྲེལ་བ་ཞིག་འདུག་པ་ནི་ཤིན་ཏུ་བརླིང་པར་འདུག་པ་དང་། སྔ་རབས་པའི་་
མཆན་ཐོར་བུ་ཙམ་མ་གཏོགས་བོད་འགྲེལ་ཡང་ཚད་ལྡན་མ་མཐོང་བས་བློ་དམན་རྣམས་
ཀྱིས་ཇི་ལྟ་བཞིན་རྟོགས་དཀའ་བར་མཐོང་ནས་བློ་དམན་པ་དག་ལ་ཕན་པའི་བསམ་པས་
བྱས་པ་ཡིན་ལ། འདི་ཡང་གཞན་ཕྱོགས་པའི་ཆེན་པོར་གྲགས་པ་འགའ་ཞིག་ལྟར། གསང་
བའི་སྐྱོན་རིག་དོགས་ནས་སྡེབ་སྦྱོར་ལ་བསྙད་ནས་གོ་དཀའ་བའི་ཚིག་སྦྱོར་ཡང་མ་བྱས།
ཡང་མུ་ལྟོ་བ་དག་གི་ཕྱེ་བཞིན་དུ་དོན་མཐུན་མི་མཐུན་གྱི་ལུང་རྣམས་ཀྱང་བསྲེ་བསླད་མ་
བྱས་པར་ལེགས་པར་བཀོད་པ་ཡིན་མོད། འོན་ཀྱང་ཚུ་རོལ་མཐོང་བའི་བློ་ཡི་སྐྱོན་གྱིས་ཇི་
ལྟ་བ་བཞིན་དུ་མ་བཤད་པ་དང་ཉེས་པར་བཤད་པའི་ཆ་མཆིས་ན་མང་ཐོས་ཆོས་ཀྱི་སྤྱན་
དང་ལྡན་པ་རྣམས་ལ་བཟོད་པར་གསོལ་ཞིང་། ལུགས་འདི་ལ་མོས་པ་དག་ཀྱང་བདག་་་་
བསྟོད་གཞན་སྨོད་ཀྱི་སྨྲ་བརྗོད་དང་དམན་པའི་ཀུན་སློང་རང་གཞན་གྱི་ཕྱོགས་ལ་ཆགས་
སྡང་གི་ཡིད་ལ་བྱེད་པ་དོར་དེ།དག་སྣང་ནོར་བུའི་འོད་ཀྱིས་ཁྱབ་པར་མཛད་དུ་གསོལ་ལོ། །
འདི་ལྟ་བུའི་ལམ་གྱི་གནད་ལ་ངེས་པ་རྙེད་ནས་ཉམས་ལེན་ལ་བརྟེན་པ་བསྐྱེད་
642



ན་རབ་ཚེ་འདིའམ། འབྲིང་བར་དོ་དང་སྐྱེ་བ་བདུན། ཐ་མ་སྐྱེ་བ་བཅུ་དྲུག་ཚུན་ལ་འཚང་
རྒྱ་བར་ངེས་པས། ཐར་འདོད་རྣམས་ཀྱིས་རང་གཞན་གྱི་རྒྱུད་ལ་རྡོ་རྗེ་ཐེག་པའི་བསྟན་པ་
ཕྱོགས་དུས་ཀུན་ཏུ་རྒྱས་པར་བྱའོ། །འདིར་སྨྲས་པ། ཨོ་ཌི་ཡ་ན་དཔལ་ལྡན་འབྲས་སྤུངས་
མཆོད་རྟེན་ཆེ། །ལ་སོགས་གྲུབ་པའི་གནས་དེར་བགྲང་ཡས་འཁོར་ཚོགས་དབུས། །ངོ་་་་
མཚར་ཆོ་འཕྲུལ་བྱེ་བ་འབྱེད་མཁས་འཁོར་ལོའི་མགོན། །གང་དེས་ཕུན་ཚོགས་འཁོར་ལ་་
བརྩེ་བས་ལེགས་གདམས་པ། །སུམ་ཅུ་གསུམ་གྱིས་བཅིངས་པའི་སྟོང་ཕྲག་རྒྱུད། །ཆོས་ཕུང་
བརྒྱད་ཁྲི་དང་ནི་བཞི་སྟོང་གི། །ནང་ནས་རྒྱལ་མཚན་ཏོག་ལྟར་མངོན་མཐོ་བ། །ས་གསུམ་
རིན་ཆེན་གཅིག་གྱུར་འདུས་པ་སྟེ། །དེ་དོན་འགྲེལ་ལ་འཁྲུལ་པ་གཏན་བྲལ་བ། །ཉི་མའི་་་
གཉེན་གྱི་གསུང་དབྱངས་འཕང་འགྲོའི་སྒྲས། །རབ་ཏུ་བསྔགས་པའི་གྲགས་པ་གསལ་ལྡན་
པ། །དེ་ནི་དཔལ་ལྡན་ཀླུ་སྒྲུབ་ལས་གཞན་སུ། །དེ་ཡིས་རྒྱལ་བའི་ལམ་བཟང་གསལ་བྱའི་་་
ཕྱིར། ། ཤིང་རྟའི་སྲོལ་འབྱེད་རྩ་བ་ཤེས་རབ་སོགས། །ལེགས་བཤད་ཀུན་དའི་འཕྲེང་བ་་་་
སྤེལ་བའི་དོན། །དཔལ་ལྡན་ཟླ་བས་བཞེད་པར་མཛད་མོད་ཀྱི། །སྙིགས་མའི་ངང་ཚུལ་མཚོ་
ལྟར་རྡོལ་དུས་འདིར། །ཁ་ཅིག་རྟག་ལྟ་མྱ་ངམ་ཐང་ལ་འཕྱན། །ལ་ལ་མི་བཟད་ཆད་པའི་ཆུ་
བོར་བྱིང་། །ཕལ་ཆེར་ཧྭ་ཤང་རིང་ལུགས་གདོན་གྱིས་བརླམས། །ཀུན་ཀྱང་མཐའ་བྲལ་ལམ་
འདི་རིང་དུ་དོར། །དེ་ལྟར་ཆོས་མིན་ཆོས་ལྟར་བཅོས་དུས་འདིར། །སྐལ་དབེན་སེམས་ཅན་
འདུལ་བར་དཀའ་གཟིགས་ནས། །རྒྱལ་དང་དེ་སྲས་མཁས་པའི་ཚོགས་རྣམས་ནི། །བཏང་
སྙོམས་ཏིང་འཛིན་ས་ལ་རབ་ཏུ་ཞུགས། །བདུད་ཀྱིས་གཉེན་གྱུར་ལོག་སྨྲ་འབྱུང་བོའི་བྱ། །
ལྟ་ངན་ཧཱུཾ་སྒྲ་ཕྱོགས་མཐར་སྒྲོགས་པ་ན། །རྒྱལ་ཀུན་མཁྱེན་བརྩེ་ཤར་རིའི་ཕྲག་པ་ལས། །སྨྲ་
བའི་ཟླ་བ་བློ་བཟང་གྲགས་པ་ཤར། །ཐུབ་བསྟན་ཀུ་མུད་རབ་ཏུ་བཞད་པ་དང་། །མཐར་་་
ལྟའི་པད་ཚལ་ཀུན་ཏུ་ཟུམ་པ་དང་། །ཐར་འདོད་བུང་བ་ངེས་དོན་རབ་མཆོག་ལ། །འདོད་
དགུར་སྤྱོད་འདི་རྒྱལ་དབང་ཁྱོད་ཀྱི་དྲིན། །གསུང་རབ་ཀུན་གྱི་ལམ་གྱི་གནད་བསྡུས་པའི། །
རྨད་བྱུང་བྱང་ཆུབ་སེམས་ཀྱི་འགྲེལ་བའི་གཞུང༌། །རྣམ་པར་འགྲེལ་འདི་བདག་གི་བསྒོམ་
སྐལ་དུ། །བཞག་ནས་རྣམ་དཀར་གཞན་ལ་ལྷག་པར་གཞོལ། །གྲོགས་དག་ཐུབ་བསྟན་་་་་་
643



དབང་གི་རྒྱལ་པོ་འདི། །རྩོམ་འཆད་རྒྱལ་མཚན་རྩེ་མོར་མ་མཆོད་ན། །ཐར་པ་མཆོག་གི་་་
དགོས་འདོད་མི་འབྱུང་བས། །བརྩོན་པ་འདི་ཡང་དེ་ཡི་ཆེད་དུ་ཡིན། །ཟབ་ཡངས་མདོ་་་་
རྒྱུད་རྒྱ་མཚོ་ལེགས་བརྒལ་ཏེ། །ངེས་དོན་བཻཌཱུར་དཀར་པོའི་ཚོགས་བླངས་ནས། །ལུང་དང་
རིགས་པའི་སྲད་བུར་རབ་བརྒྱུས་པས། །ལེགས་བཤད་འདི་ནི་ནོར་བུའི་འཕྲེང་བའོ། །མདོ་
རྒྱུད་བསྟན་བཅོས་སྤྱི་དང་ཁྱད་པར་དུ། །འདུས་པའི་གཞུང་ལ་ལེགས་པར་འདྲིས་བྱས་ནས།།
ཚུལ་བཞིན་སྦྱར་མོད་ནོངས་པའི་ཚོགས་མཆིས་ན། །ཡེ་ཤེས་སྤྱན་ལྡན་རྣམས་ལ་བདག་་་་
འཆགས་སོ། །འདིར་འབད་དགེ་བ་དུང་དང་ཟླ་འོད་ལྟར། །མཆོག་ཏུ་དཀར་བ་གང་ཞིག་
བསགས་པ་དེས། །རིང་ནས་བརྩེ་བས་བསྐྱངས་པ་དྲིན་ཅན་རྣམས། ། བདེ་ཆེན་གནས་ལ་
བདེ་བླག་རེག་གྱུར་ཅིག །བདག་ཀྱང་དེང་ནས་ཚེ་རབས་ཐམས་ཅད་དུ། །ལམ་བཟང་འདི་
དང་ནམ་ཡང་མི་འབྲལ་ཞིང་། །མ་དག་སྙིགས་མས་སྦགས་པའི་ཞིང་རྣམས་སུ། །རྡོ་རྗེ་ཐེག་
པའི་བསྟན་པ་རྒྱས་བྱེད་ཤོག །ཇི་སྲིད་འཆི་མེད་ལམ་གྱི་དོ་རར་ནི། །ཉི་ཟླ་སྣང་བས་རྩེན་པ་
དེ་སྲིད་དུ། །གཞུང་བཟང་འདིས་ཀྱང་མཐའ་དག་འགྲོ་བ་ལ། །ཐར་བའི་ལམ་བཟང་ངེས་
པར་མཚོན་གྱུར་ཅིག །དེ་ལའང་སྔོན་དུ་རྡོ་རྗེ་འཛིན་པའི་སྤྱན་སྔར་བསྟན་དང་བསྟན་་་་་
འཛིན་སྐྱེས་བུ་རྣམས། །རྟག་ཏུ་བསྲུང་ཞིང་སྐྱོང་བར་ཁས་བླངས་དམ་བཅས་མཐུ་སྟོབས་་
རྨད་བྱུང་དམ་ཚིག་ཅན། །མྱུར་མཛད་མ་ཧཱ་ཀཱ་ལ་སྟོབས་འཕྲོག་ནག་པོ་དཔལ་ལྡན་གཤིན་
རྗེ་དུས་ཀྱི་གཟུགས། །འདོད་ཁམས་ནག་མོ་དཔལ་ལྡན་དབྱིངས་ཕྱུག་དཔལ་འབར་འདོད་
དགུའི་ཆར་འབེབས་ངལ་བསོས་པོ། །ལ་སོགས་སྲུང་མས་བཤད་དང་སྒྲུབ་པའི་ལས་ལ་་་་
བརྩོན་རྣམས་བུ་བཞིན་སྐྱོང་བར་མཛོད། །བསྟན་པའི་ཉེར་འཚོ་མཁས་པའི་མཆོག་རྣམས་
སྲིད་མཐའི་བར་དུ་ཞབས་བརྟན་བཟང་བོའི་མཛད་པ་མཆོག །འཛིན་མའི་ཁྱོན་ཀུན་ཁྱབ་
ཅིང་ལོག་པར་ལྟ་བ་རྣམས་ཀྱིས་གནག་པའི་བསམ་སྦྱོར་ཞི་བ་དང་། །ཐུབ་བསྟན་གུས་པས་
མཆོད་པའི་སྦྱིན་བདག་ཆེ་རྣམས་ཆོས་བཞིན་ས་ཆེན་སྐྱོང་ལ་བགེགས་མེད་ཅིང་། །མར་མེ་
མཛད་དང་འཇམ་དཔལ་སྙིང་པོའི་རིང་ལུགས་འདི་ཡང་ཡན་ལག་མཆོག་དང་འགྲོགས་་
པར་ཤོག །ཅེས་རྒྱལ་བ་གཉིས་པ་ཀླུ་སྒྲུབ་ཞབས་ཀྱིས་མཛད་པའི་བྱང་ཆུབ་སེམས་ཀྱི་་་་་
644



འགྲེལ་བའི་རྣམ་པར་བཤད་པ་ནོར་བུའི་འཕྲེང་བ་ཞེས་བྱ་བ་འདི་ནི། རྒྱལ་བ་གཉིས་པའི་
རྒྱལ་ཚབ་ཏུ་རྒྱལ་བ་སྲས་དང་བཅས་པས་དབང་བསྐུར་བ་མཁས་གྲུབ་དཔལ་འབྱོར་རྒྱ་་་
མཚོའི་ཞལ་སྔ་ནས་དང༌། རྡོ་རྗེ་འཛིན་པ་གོས་སྔོན་ཅན་གྱི་སྤྲུལ་བ་མི་གཡོ་སྙིང་པོའི་ཞལ་
སྔ་ནས་དང་། འཇིག་རྟེན་དབང་ཕྱུག་བདེ་ལེགས་ཉི་མའི་ཞལ་སྔ་ནས་དང་། དཔལ་མར་
མེ་མཛད་ཡེ་ཤེས་ལྷའི་བཙུན་པ་བསོད་ནམས་དཔལ་བཟང་བོའི་ཞལ་སྔ་ནས་རྣམས་ཀྱི་ས་
བཀའ་དྲིན་ལས། མདོ་སྔགས་ཀྱི་གཞུང་ལ་ལྟ་བའི་བློ་གྲོས་ཀྱི་མིག་ཅུང་ཟད་བྱེ་བ་ཤཱཀྱའི་་་
བཙུན་པ་ནམ་མཁའ་རྒྱལ་མཚན་དཔལ་བཟང་བོ་མིང་གཞན་བློ་གྲོས་ཡངས་པའི་སྡེས་་་
གྲུབ་པའི་གནས་མཆོག་འབྲོག་རི་བོ་ཆེ་དགའ་ལྡན་རྣམ་པར་རྒྱལ་བའི་གླིང་དུ་སྦྱར་བ་་་་
འདིས་ཀྱང་རྒྱལ་བའི་བསྟན་པ་ཕྱོགས་དུས་ཀུན་ཏུ་རྒྱས་པར་བྱེད་ནུས་པར་གྱུར་ཅིག །
རྒྱལ་བསྟན་སྤྱི་དང་འཇམ་འགོན་བཤད་སྒྲུབ་མཚོར། །སྐལ་བཟང་ངང་མོ་འབུམ་གྱིས་རྩེན་
པའི་སླད། །གནམ་བསྐོས་དགའ་བ་བརྒྱ་ལྡན་ཕོ་བྲང་ཆེས། །འཛད་མེད་ཆོས་སྦྱིན་གངྒཱའི་
རྒྱུན་འདི་སྤེལ། །འདི་ཡང་པར་རྙིང་བགྲེས་ཟད་ལ་བརྟེན་སྐྱབས་མགོན་སྲིད་སྐྱོང་པཎྜི་་་་
ཏའི་བཀའ་དགོངས་བཞིན་རབ་བྱུང་བཅུ་དྲུག་པའི་ཤིང་སྤྲེ་ལོར་གསར་བསྐྲུན་གྱིས་ཞོལ་
པར་ཁང་ཆེན་པོ་གངས་ཅན་ཕན་བདེའི་གཏེར་མཛོད་གླིང་དུ་བཞུགས།། །།
645



༄༅། །བདེན་གཏམ་སྙིང་རྗེའི་རོལ་མཚོ་ལས་ཟུར་
དུ་ཕྱུང་བ་ས་རྙིང་བཀའ་བརྒྱུད་སོགས་ཀྱི་ཁྱད་
པར་མགོ་སྨོས་ཙམ་མུ་ཏོའི་རྒྱངས་འབོད་ཀྱི་
ཚུལ་དུ་བྱ་གཏོང་སྙན་སྒྲོན་བདུད་རྩིའི་
བསང་གཏོར་ཞེས་བྱ་བ་བཞུགས་སོ། །
དབལ་མང་དཀོན་མཆོག་རྒྱལ་མཚན་གྱིས་མཛད།



༄༅། །ན་མོ་གུ་རུ། རབ་འབྱམས་རྒྱལ་བའི་མཁྱེན་རབ་ཡབ་གཅིག་དུས་ཀྱི་མཐར། །
ངུར་སྨྲིག་འཛིན་པའི་སློབ་དཔོན་གཟུགས་ཀྱིས་མདོ་སྔགས་རྫོགས་པའི་ལམ་གྱི་གནད། །ཉི་
ལྟར་གསལ་མཛད་རིགས་གསུམ་ཀུན་འདུས་བློ་བཟང་རྒྱལ་བའི་དབང་པོ་ཁྱོད། །འབྲལ་་་
མེད་བདག་སྙིང་དབུས་བཞུགས་བྱིན་རླབས་མཆོག་སྩོལ་འགྲོ་ཀུན་སྨིན་གྲོལ་མཛོད། །རིས་
མེད་གྲུབ་མཐའི་གཞུང་ལུགས་རབ་འབྱམས་ལ། །བལྟ་བའི་བློ་མིག་ཤིན་ཏུ་དམན་ན་ཡང་།།
རང་བློ་འཕེལ་དང་མཉམ་ལ་དོགས་སློང་ཆེད། །འདི་ལྟར་འགོད་ལ་མཁས་རྣམས་བརྩེ་་་་
བས་དགོངས། ། །
དེ་ལ་བོད་གངས་ཅན་གྱི་ལྗོངས་འདིར་བསྟན་པ་སྔ་དར་གྱི་དུས་སུ་དང་པོ་་་་་་
བསྟན་པའི་དབུ་བརྙེས། བར་དུ་སྲོལ་བཏོད། ཐ་མར་དར་ཞིང་རྒྱས་པར་བྱས་པའི་ལོ་རྒྱུས་
གྲགས་ཆེ་ལ། དུས་དེར་བོན་ཙམ་མ་གཏོགས་གྲུབ་མཐའ་མི་མཐུན་པ་སྣ་ཚོགས་མེད་ན་་་་
ཡང་། བར་སྐབས་ཤིག་རྒྱ་ནག་ཧྭ་ཤང་མ་ཧཱ་ཡ་ན་བོད་དུ་འོང་ནས་ཆོས་བཤད་པ་དང་།
གཞུང་སྤེལ་བའི་དབང་གིས་ཙེན་མུན་དང་། ཏོན་མུན་གྱི་ལུགས་གཉིས་གྱེས་ཏེ་ལུགས་མི་
མཐུན་པར་གྱུར་པ་སློབ་དཔོན་ཀ་མཱ་ལ་ཤི་ལས་ལུང་རིགས་ཀྱིས་ཚར་བཅད་དེ་སྒོམ་རིམ་
གསུམ་སོགས་མཛད་ནས་བསྟན་པའི་དག་ཐེར་མཛད་ལ། དེའི་ཚེ་རྒྱལ་པོ་ཁྲི་སྲོང་ལྡེའུ་་་་
བཙན་གྱིས་བོད་འདིར་ལྟ་བ་ཀླུ་སྒྲུབ་ཀྱི་ལུགས་སུ་གནས་དགོས་པར་བཀར་བཏགས་སོ། །
དུས་དེར་བྱོན་པའི་ཞི་འཚོ་ཡབ་སྲས་གཉིས་ནི་རྣལ་འབྱོར་སྤྱོད་པའི་དབུ་མ་རང་རྒྱུད་
པའི་ལུགས་འཛིན་པ་དང་། སློབ་དཔོན་ཆེན་པོ་པདྨ་སམྦྷ་བ་ནི་དབུ་མ་ཐལ་འགྱུར་བའི་ལྟ་
བ་འཛིན་པར་ཐེ་ཚོམ་མེད་མོད། དེ་དག་སོ་སོའི་ལྟ་བའི་གསུང་སྒྲོས་འགའ་ཞིག་ནི་ཐལ་་་
རང་སོ་སོའི་འགྲོས་དང་མཐུན་ཚུལ་འོག་ཏུ་འགོད་དོ། །ཁྲི་སྲོང་ལྡེ་བཙན་གྱིས་ཡོ་ག་ལ་་་་
མཁས་པའི་སློབ་དཔོན་གསུམ་གྱི་ནང་ཚན་སློབ་དཔོན་སངས་རྒྱས་གསང་བ་བོད་དུ་སྤྱན་
འདྲེན་པར་དགོངས་ནས་ཕོ་ཉ་མངགས་ཀྱང་སྤྱན་མ་འདྲོང་མོད། གསང་སྔགས་རྙིང་མ་བ་
བཀའ་མ་རྣམས་ཀྱིས་སློབ་དཔོན་སངས་རྒྱས་གསང་བ་ཆོས་ཕུགས་དམ་པར་འཛིན་པར་
བཤད་ལ། སློབ་དཔོན་སངས་རྒྱས་གསང་བས་དེ་ཉིད་བསྡུས་པའི་རྒྱུད་འགྲེལ་སོགས་སུ་ལྟ་
649



བའི་རྣམ་བཞག་གསུངས་པ་རྣམས་ཀ་མཱ་ལ་ཤི་ལའི་སྒོམ་རིམ་གསུམ་དང་མཐུན་པར་རྗེ་
བླ་མས་གསུངས་པ་ལྟར་ལུང་རིགས་ཀྱིས་གྲུབ་པ་དང་ཀུན་གྱི་མངོན་སུམ་གྱི་སྤྱོད་ཡུལ་དུ་
གྱུར་པ་ལྟར་ལགས་པས་སེམས་གསལ་རིག་ཙམ་ཞིག་སྟོང་ཉིད་དུ་འདོད་ན་སློབ་དཔོན་་་་
སངས་རྒྱས་གསང་བ་དང་ལྟ་བ་མཐུན་པའི་གནས་མེད་དོ། །སྔ་དར་གྱི་འཇུག་ཏུ་རྒྱལ་པོ་
གླང་དར་མ་བྱུང་ནས་སྡེ་སྣོད་གསུམ་གྱི་བསྟན་པ་བོད་དབུས་གཙང་གི་ལྗོངས་སུ་ནུབ་་་་
པར་བྱས་ཀྱང་གསང་སྔགས་ནི་ཆོས་རྒྱལ་གོང་མ་རྣམས་ཀྱི་དུས་སུ་དམ་དོག་ཆེ་བས་སྦས་
ནས་ཉམས་སུ་ལེན་པ་རྣམས་དུས་དེར་མངོན་ཆུང་བའི་ཚུལ་གྱིས་གནས་པས་རིམ་གྱིས་་་
སློབ་མས་བླ་མ་བརྟེན་ཚུལ་དང་། ལུང་རིགས་རྣམ་དག་གིས་དག་ཐེར་བྱེད་སྲོལ་སོགས་་་་
ནུབ་པས་ཕས་རང་གི་བུ་ལ་བསླབ་པ་སོགས་ཀྱི་ཁ་རྒྱུན་དང་ཆོག་ཁྲིགས་ཀྱི་དཔེ་ཆ་ལ་བྲི་་
བསྣན་སྣ་ཚོགས་བྱས་ལ་འབྱམས་པ་དང་། འགའ་ཞིག་གིས་རྒྱུད་རྣམ་དག་དུ་མ་ལ་ལྷད་་་
བཅུག་ནས་རྒྱུད་རྣམ་དག་ཏུ་སྒྲོགས་པ་དང་། རང་གི་གསར་རྩོམ་རྒྱུད་དུ་སྒྲོགས་པ་སོགས་
གསང་སྔགས་འཆོལ་བར་སྤྱོད་པ་དག་མངོན་ཆེ་བ་བྱུང་ངོ༌། །ཕྱི་དར་གྱི་དུས་སུ་རྒྱ་གར་་་་
ནས་པཎྜི་ཏ་དུ་མ་བོད་དུ་ཕྱིན་པ་དང་། ལོ་ཙཱ་བ་དུ་མ་རྒྱ་གར་དུ་བྱོན་ནས་ཆོས་བསླབ་པ་
སོགས་ཀྱིས་བསྟན་པའི་སྲོལ་དར་ཀྱང་དགྲ་བོ་སྒྲོལ་བ་དང་། ཆང་དང་བུད་མེད་སོགས་ལ་
འཛེམས་མེད་དུ་སྤྱོད་པ་མང་པོས་ངེད་རང་གི་ལུགས་འདི་སྔར་གྱི་དུས་སུ་བསྒྱུར་བའི་་་་་
སྔོན་གྱི་སྔགས་རྙིང་མའི་ལུགས་ཡིན་ཞེས་ཟེར་བ་ལ་བརྟེན་ནས་མངའ་བདག་བྱང་ཆུབ་་་
སེམས་དཔའ་རྣམས་ཀྱིས་གསང་སྔགས་གསར་དུ་སྒྱུར་ཅིག་པར་བཀས་གནང་སྟེ་གསང་་
སྔགས་གསར་འགྱུར་མཛད་དོ། །དེས་ན་ལོ་ཆེན་རིན་ཆེན་བཟང་པོའི་འགྱུར་དང་། པན་་
ཆེན་སྨྲི་ཏི་བྱོན་པ་ཕྱིན་ཆད་ནས་མཚམས་བཟུང་སྟེ་རྙིང་རྒྱུད་དང་གསར་མའི་རྒྱུད་ཀྱི་ཐ་
སྙད་བྱས་ཀྱང་བསྟན་པ་སྔ་དར་གྱི་དུས་སུ་བསྒྱུར་བ་འགྱུར་གསར་མེད་པ་དང་ཡོད་པ་་་
རྒྱུད་འབུམ་གྱི་དཀར་ཆག་ཏུ་བཞུགས་པ་འཇམ་དཔལ་རྩ་རྒྱུད་སོགས་རྒྱུད་ལྷད་མེད་རྒྱུད་
སྡེ་བྱིངས་དང་བཤད་སྒྲུབ་ཀྱི་སྲོལ་ཤིན་ཏུ་མཐུན་པ་རྣམས་ནི་ཕྱིས་ཀྱི་རྙིང་མ་པ་དག་གིས་
ཚད་མར་མི་བྱེད་པར་སྣང་ངོ༌། །
650



སྔ་དར་གྱི་དུས་སུ་ཙེན་མུན་དང་། ཏོན་མུན་དུ་འབོད་པ་རྣམས་ནི་ཅིག་ཅར་བ་དང་།།
རིམ་གྱིས་པའི་བརྡ་ཡིན་པར་གསུངས་པ་ལ། ཅིག་ཅར་བ་རྣམས་ནི་ལམ་གྱི་གོ་རིམ་ལ་ཅིར་
ཡང་མི་བརྩི་བས་ལས་དང་པོ་བས་ཀྱང་གསང་སྔགས་སྒྲ་བཞིན་དུ་སྤྱོད་པའི་རྐྱེན་དུ་་་་་་
འགྱུར་བར་དགོངས་ནས་སློབ་དཔོན་སངས་རྒྱས་གསང་བས་བོད་རྗེ་འབངས་ལ་བརྫངས་
བའི་འཕྲིན་ཡིག་ལས། ཚུལ་འཆོས་མི་བྱ་ཤེས་པའི་ས་མི་བཟུང་། །སྡེ་སྣོད་གསུམ་པོ་ཀུན་ལ་
ལྟ་རྟོག་བྱ། །བལྟས་པའི་ཚིག་ལ་མི་བརྟག་དོན་ལ་དཔྱད། །ལུང་ལ་མཁས་པའི་སློབ་དཔོན་
རྣམས་དང་འགྲོགས། །སྒོམ་ཆེན་ཡིན་ཞེས་ཕུག་ཏུ་ཡང་མི་འདུག །ཡིད་ཆེས་མེད་པར་་་་་
བསྒོམ་པ་ཚུལ་མི་བཅོས། །ཐེ་ཚོམ་བཅད་ཅིང་མཁས་པའི་ཞལ་ཡང་ལྟ། །བསྒོམ་པའི་གོལ་
སྒྲིབ་ཆོད་ཅིང་དོན་ཤེས་བྱ། །ཞེས་གོལ་སར་མི་འཆོལ་བའི་ཆེད་དུ་ཐོས་བསམ་ཞིབ་མོ་གལ་
ཆེ་བ་དང་། ཚིག་ཙམ་གྱི་རྗེས་སུ་མི་འབྲང་བར་མཁས་པའི་གསུང་ལ་བརྟེན་དགོས་པར་་་
གདམས་པར་མཛད་དོ། །ཡང་སངས་རྒྱས་གསང་བའི་འཕྲིན་ཡིག་ཤིན་ཏུ་རྒྱས་པ་ཞིག་་་་
ཀྱང་སྣང་སྟེ། འགོད་པར་མ་ནུས་སོ། །བསྟན་པ་ཕྱི་དར་གྱི་དབུ་ཚུགས་ནས། དཔལ་ལྡན་ས་
སྐྱ་པ་དང་། བཀའ་བརྒྱུད་ཡ་བཞི། ཇོ་ནང་པ་དང་། བཀའ་གདམས་སྔ་ཕྱི་སོགས་རིམ་པར་
བྱུང་བ་རྣམས་མདོ་རྒྱུད་རྣམ་དག་དཔང་དུ་བཞག་ནས་བསྟན་པའི་བཤད་སྒྲུབ་ལ་གནས་
པས་ཆོས་ལུགས་མི་མཐུན་པ་མ་ཡིན་ཀྱང་། གདམས་ངག་གི་སྲོལ་ཀ་ཅུང་ཟད་རེ་དང་བརྡ་
ཅུང་ཟད་རེས་ཁྱད་པར་བྱུང་བའི་དབང་གིས། འཕགས་ཡུལ་གྲུབ་མཐའ་བཞིའི་དགག་་་་
སྒྲུབ་ཀྱི་རྗེས་སུ་འབྲང་ནས་བཀའ་རྒྱུད་པ་དག་གིས་ས་སྐྱའི་ལམ་འབྲས་དང་། ས་སྐྱ་པ་་་་
དག་གིས་ཀྱང་བཀའ་བརྒྱུད་པའི་ཕྱག་ཆེན་ལ་དགག་པ་བྱས་པ་དང༌། བཀའ་གདམས་པ་
འགའ་ཞིག་གི་ཕྱག་བཞེས་ལ་ས་པན་དང་རྗེ་བཙུན་མིད་ལ་སོགས་ཀྱིས་ཀྱང་ཟུར་ཟ་་་་་་
མཛད་པ་དང་། གཅོད་དང་ཞི་བྱེད་ལ་ཡང་རྒྱུད་སྡེའི་ཟིན་སོ་མེད་པ་དང་། རྒྱུད་སྡེའི་དོན་
དང་འགལ་ཚུལ་གྱི་དགག་པ་སྡོམ་གསུམ་རབ་དབྱེ་སོགས་སུ་གསལ་བ་དང༌། རྗེ་རེད་་་་་
འདའ་བ་སོགས་ཀྱིས་ཀྱང་དུས་འཁོར་སོགས་སེམས་འགྲེལ་སྐོར་གསུམ་དང་། སྦྱོར་བ་ཡན་
ལག་དྲུག་གི་ཁྲིད་སོགས་ལ་དགག་པ་མཛད་པ་དང་། རྔོག་གི་བསྟན་བཅོས་གཟེ་མ་ར་མགོ་
651་



ཞེས་པ་ལས། ལམ་འབྲས་རྡོ་རྗེ་ཚིག་རྐང་ལ་དགག་པ་ཡོད་པར་གྲགས་ལ། བུ་སྟོན་གྱི་་་་་
མནལ་ལམ་དུ་རྗེ་བཙུན་གྲགས་པ་རྒྱལ་མཚན་བྱོན་ནས། ངའི་གསང་སྔགས་ཀྱི་ཡིག་ཆའི་་
ནོར་བ་རྣམས་ལ་དག་ཐེར་གྱིས་ཞེས་པའི་གསུང་གི་གནང་བ་ལ་བརྟེན་ནས་ནག་པོ་་་་་་
འཁྲུལ་སྤོང་དང་། སམྦུ་ཊའི་ཊིཀ་ཆེན་སོགས་དགག་པ་མང་དུ་མཛད་པ་དང་། ས་པཎ་གྱི་
སྒྲ་དང་སྡེབ་སྦྱོར་ལ་དབང་བློ་བརྟན་གྱིས་དགག་པ་བྱས་ཚུལ་ཡིག་ཆ་དུ་མར་གསལ་ལ། རྗེ་
རྒྱལ་བ་གཉིས་པར་ཡང་གོ་ཤཱཀ་སྟག་ལོ་སོགས་ཀྱིས་དགག་པ་བྱས་པ་གྲགས་ཆེ་ཞིང་། ས་་
བཟང་ལོ་ཙཱ་བ་དང་། འབྲུག་པ་པད་དཀར་དང་དྭགས་པོ་བཀྲ་ཤིས་རྣམ་རྒྱལ་གྱིས་ཀྱང་་་
དགག་པ་བྱས་པ་དང་། ཉ་དབོན་ཀུན་དགའ་དཔལ་བས་བཀའ་བརྒྱུད་ཀྱི་སེམས་ཁྲིད་་་་
དང་གཏུམ་མོ་སོགས་ཀྱི་གདམས་ངག་དུ་མ་ལ་སྐྱོན་བཟུང་བ་དང་། ར་ལི་སོ་གཉིས་སོགས་
ཀྱི་ཚིག་དོན་ལ་ཐེ་ཚོམ་དང་། མདོ་རྒྱུད་རྣམ་དག་མིན་ཚུལ་གྱི་དགག་པ་བྱས་པ་མང་པོ་་་
དང༌། སེ་འབྲས་ཀྱི་ཡིག་ཆ་སོ་སོར་ཕན་ཚུན་དགག་སྒྲུབ་དུ་མ་ཡོད་པར་མ་ཟད། མཁས་པ་
སུ་དང་སུའི་བརྩམས་པ་ལ་ཡང་མི་འཐད་ཅེས་དགག་པ་བྱེད་མཁན་མ་བྱུང་བ་མི་སྲིད་པ་
ལྟ་བུ་ཡིན་པས་དེ་དག་ཐམས་ཅད་རྒྱལ་བའི་གསུང་གི་འཕྲིན་ལས་ལ་གཅེས་སྤྲས་དང་། །
ཐུབ་བསྟན་གྱི་བྱི་དོར་དང་། གདུལ་བྱ་ལ་བརྩེ་བའི་ལས་སུ་གཟུང་དགོས་ཀྱི་ཐམས་ཅད་
ཆོས་སྤོང་གི་ལས་ཡིན་པར་སྨྲ་ག་ལ་རིགས། དགག་པ་བཏང་བ་དེ་དག་ལ་ལན་འདེབས་རྒྱུ་
མ་རྙེད་པར་སུ་གང་གིས་ལན་མ་བཏབ་པ་ཡང་ཡོད། ལན་དོན་མཐུན་བཏབ་ནས་དགག་
པ་གནད་དུ་མ་སོང་པར་མཁས་པ་ཀུན་གྱིས་ཐག་བཅད་པ་ཡང་ཡོད། ལན་འདེབས་་་་་་
མཁན་མང་པོ་བྱུང་ཡང་ལན་མ་ཐེབས་པས་དགག་པ་དོན་མཐུན་དུ་ཐག་བཅད་པ་ཡང་་་་
ཡོད། དེ་ལྟ་བུའི་དགག་སྒྲུབ་ཐམས་ཅད་རྒྱ་གར་མཁས་གྲུབ་ཀྱི་གཞུང་ལ་གཞི་བཟུང་།
བཀའ་མདོ་རྒྱུད་དྲི་མ་མེད་པ་ལ་ཕུགས་གཏད། བསྲེག་བཅད་བརྡར་བའི་གསེར་བཞིན་དུ་
དཔྱད་པ་གསུམ་གྱིས་དག་པར་བྱས་ནས་བཟུང་དགོས་པ་ནི་བཤད་སྒྲུབ་གང་ལ་ཡང་གལ་
ཆེ་བར་རྒྱལ་བ་རང་ཉིད་ཀྱིས་གསུང་བའི་རྗེས་སུ་འབྲང་དགོས་ཀྱི་བཀའ་ཕྱག་ས་སྐྱ་སོཊ་
ཀྱི་མཁས་གྲུབ་ཚད་ལྡན་དུ་མས་གསུངས་པ་ཙམ་དང་། ཉམས་བཞེས་མཛད་པ་ཙམ་གྱིས་
_652



བློ་རབ་འབྲིང་ཐ་གསུམ་གྱི་འཇུག་ངོཊ་མ་ནོར་བ་དང་། རྒྱལ་བའི་རིང་ལུཊ་དྲི་མེད་དུ་
འཛིན་པ་མི་རུང་སྟེ། དེ་ལྟ་ན་ཆོས་ལ་མི་རྟོན་གང་ཟག་ལ་རྟོན་པ་དང་། དོན་ལ་མི་རྟོན་་་
ཚིག་ལ་རྟོན་པ་ཡིན་པས་ལམ་དང་འབྲས་བུའི་སྐབས་སུ་དྲང་དོན་དང་རྣམ་ཤེས་ལ་རྟོན་
དགོས་པར་འགྱུར་རོ། །གང་ལ་གང་འདུལ་གྱིས་བཀྲི་མཁས་པའི་དམ་པ་མང་པོས་སློབ་མ་
འགའ་ཞིག་ལ་རང་གི་བློ་དང་འཚམས་པའི་གདམས་ངག་སྣ་རེ་ཙམ་གནང་བ་ལ་འགའ་་
ཞིག་གིས་རྟོག་དཔྱོད་མེད་པར་གདུལ་བྱ་སྤྱི་ཁྱབ་ཀྱི་ཆོས་དང་། བསྟན་པ་སྤྱི་ཁྱབ་ཀྱི་སྲོལ་
དུ་བཟུང་བ་དང་། ཆོས་ཁྲིམས་དང་རྒྱལ་ཁྲིམས་ཉམས་ཤིང་གདུལ་བྱ་བློའི་མཐུ་བྲི་བའི་་་
སྟོབས་ཀྱིས་གོང་མའི་གསུང་སྒྲོས་ཉམས་པ་རྣམས་གདམས་ང་ག་རྣམ་དག་ཏུ་རློམ་པ་སོཊ་
ཀྱི་དབང་གིས་རྙིང་མ་པ་རྣམས་དང་། གསར་མ་པ་རྣམས་ལ་ནང་ཕན་ཚུན་བཤད་ཚུལ་གྱི་
རྣམ་པ་མི་འདྲ་བ་མང་དུ་བྱུང་མོད་ཀྱང་གདུལ་བྱ་རེ་རེའི་རྒྱུད་ཚོད་དང་མཐུན་ཞིང་།
གདུལ་བྱ་རེ་རེ་ལ་ཕན་པ་ཙམ་རྒྱུ་མཚན་དུ་བྱས་ནས་ཡིན་མིན་མཐའ་དག་འཆོལ་བར་་་་
སྤྱོད་མི་རུང་བར་མ་ཟད་ངེས་པར་ཐེག་ཆེན་གྱི་ཆོས་ལ་བསླབ་ནས་སངས་རྒྱས་ཀྱི་གོ་་་་་
འཕང་ཞིག་ཐོབ་པར་འདོད་ན། བཅོམ་ལྡན་འདས་ཀྱིས་ལུང་བསྟན་པ་ལྟར་ཀླུ་སྒྲུབ་ཐོགས་
མེད་གང་རུང་གི་ལམ་སྲོལ་ལ་འཇུག་དགོས་ཤིང་། བོད་ཀྱི་གྲུབ་མཐའ་དག་ཀྱང་ཤིང་རྟ་་་
ཆེན་པོ་གཉིས་ཀྱིས་བཀྲལ་བའི་ལམ་ཉམས་སུ་ལེན་པ་ལ་འཇུག་པའི་འབབ་སྟེཊ་ལྟ་བུར་
གོ་དགོས་པ་ཡིན་ནོ། །
ཤིང་རྟ་ཆེན་པོས་བཀྲལ་བའི་ལམ་སྲོལ་ཡལ་བར་བོར་ནས་རང་རང་གི་ཆོས་ལུཊ་་་་
ཙམ་གྱིས་སངས་རྒྱས་གྱི་སར་བགྲོད་པར་འདོད་པ་ལ་ངལ་བ་འབྲས་མེད་དུ་འགྱུར་་་་་
ཡང་སྲིད་པས་མཛུབ་མོ་འཛུགས་ས་མ་ནོར་བ་དགོས་པ་དང་། གྲུབ་མཐའ་གཞན་གྱི་་་་
རྫོགས་ཆེན་དང་ཕྱག་ཆེན་སོགས་ལ་དམིགས་པའི་སྒོམ་རྣམས་ཀྱང་སེམས་དབང་དུ་འདུ་
བ་དང་། ངེས་མེད་ཀྱི་རྣམ་རྟོག་སྣ་ཚོཊ་འདུལ་བ་དང་། གསལ་རིག་གི་སེམས་ངོས་བཟུང་
སྟེ་ལས་ཀྱི་བྱེད་པོ་ངོ་ཤེས་པ་དང་། ཆོས་ཐམས་ཅད་སེམས་ཀྱི་སྣང་ཆ་ཙམ་དང་། སྣང་བའི་
དབང་གིས་བཞག་ཙམ་དུ་ཤེས་པའི་ཐབས་སུ་གོ་བར་བྱས་ནས་ལམ་མ་ནོར་བ་ལ་འཇུག་
653



པའི་འབབ་སྟེགས་ལྟ་བུར་བཟུང་ནས་སྙིང་པོའི་དོན་ལ་གཞོལ་བར་གདམས་པའི་ཕྱིར་་་
མཁས་གྲུབ་ཆེན་པོ་ལྕང་སྐྱ་རོལ་བའི་རྡོ་རྗེས། ས་རྙིང་ཀར་འབྲུག་གི་མཁས་གྲུབ་མང་པོས།།
གསལ་སྟོང་འཛིན་མེད་ཀྱི་རང་གི་རིག་པ། །ཀ་དག་ལྷུན་གྲུབ་ཀྱི་ཀུན་བཟང་རང་ཞལ། །མ་
བཅོས་ལྷན་སྐྱེས་ཀྱི་ཕྱག་རྒྱ་ཆེན་པོ། །ཡོད་མིན་མེད་མིན་གྱི་ཁས་བླངས་བྲལ་སོགས། །ཐ་་་
སྙད་སྣ་ཚོགས་ཀྱི་ཞལ་ཕོ་སྒྲོགས་ཀྱང་། །གཤིས་ལུཊ་ཐིག་པོ་ཞིག་ཡིན་ན་ལེཊ་ཏེ། །མཛུབ་མོ་
འཛུཊ་ས་དེ་ཅི་ཞིག་ཡིན་ཨང་། །ཞེས་དང་། གསལ་སྟོང་མི་འགལ་བ་བཟུང་ཀྱང་ཆོག་གིས།།
སློབ་བཤད་བརྒྱུད་འཛིན་རྣམས་དོཊ་ཆུང་མི་དགོས། །ཀ་ནས་དག་ན་ཡང་བཟང་ངན་་་་་
འཐད་པས། །རིག་འཛིན་ཞིག་པོ་རྣམས་བཟང་ཞེན་མི་དགོས། །བཅོས་ནས་བསྒོམ་ན་ཡང་
ལྷན་སྐྱེས་འཆར་བས། །རྟོཊ་ལྡན་རྒྱན་པོ་རྣམས་ཨུ་ཚུགས་མི་དགོས། །ཡོད་མེད་སྤྲོས་བྲལ་་་
དེ་ཁས་བླངས་ཆོག་པས། །རྟོག་གེ་མགོ་མཁྲེགས་རྣམས་ཚབ་ཚུབ་མ་བྱེད། །ཅེས་གསུངས་སོ། །
འདིར་དེའི་དོན་འཆད་པ་ལ། ས་ལུགས་གསལ་སྟོང་འཛིན་མེད་ཀྱི་ལྟ་བ་བཤད་
པ། རྙིང་ལུགས་རྫོཊ་ཆེན་གྱི་ལྟ་བ་བཤད་པ། བཀའ་བརྒྱུད་ཀྱི་ཕྱག་ཆེན་ལྟ་བ་བཤད་པ།
བཀའ་གདམས་རྗེས་འབྲངས་ཞང་ཐང་སག་པ་སོགས་ཀྱི་ལུཊ་བཤད་པ། ཞར་བྱུང་ཇོ་ནང་
པའི་ལུཊ་བཤད་པ། དོན་མདོར་བསྡུས་ཏེ་གདམས་པའོ། །
༡. ས་ལུགས་གསལ་སྟོང་འཛིན་མེད་ཀྱི་ལྟ་བ་བཤད་པ།
དང་པོ་ནི། ལྟ་བའི་གསུང་མགུར་ཨ་མ་ངོ་ཤེས་ཀྱི་རྫུན་ཚིག་བྲག་ཆའི་སྒྲ་དབྱངས་ལ་་
འགྲེལ་པ་ཚིག་གི་སྒྲོན་མེ་ཞེས་བྱ་བ་དང་། དེ་དང་བཀྲལ་ཚུལ་མི་འདྲ་བའི་འགྲེལ་བ་སྐལ་
ལྡན་པདྨོ་བཞད་པའི་ཉིན་བྱེད་ཅེས་བྱ་བ་གཉིས་བྱུང་བ་ལས་ཕྱི་མའི་ཚིག་ཟིན་ལ་མདོ་་་
སྨད་ཀྱི་མཚན་ཉིད་སྨྲ་དབང་འགའ་ཞིག་གིས་སྙན་སྒྲོན་གྱི་ཚུལ་དུ་ཕུལ་བའི་དོགས་གཅོད་
ལས། འདིར་སྐབས་སུ་བབས་པ་དཔལ་ལྡན་ས་སྐྱ་པ་རྣམས་ཀྱི་ཕ་ཆོས་ཐུན་མོང་མ་ཡིན་་་་
654



པའི་གཞི་ལམ་འབྲས་གསུམ་གྱི་རྣམ་གཞག་ཁུངས་གཏུཊ་སའི་སློབ་བཤད་ནི་གསུང་ངག་
ལམ་འབྲས་ཀྱི་སློབ་བཤད་ཁོ་ན་ཡིན་ལ། ཁྱད་པར་གསལ་སྟོང་ཟུང་འཇུག་གམ་གསལ་་་་
སྟོང་འཛིན་མེད་ཀྱི་ལྟ་བ་རྐང་བཙུགས་ཏེ་གཏན་ལ་དབབ་ཚུལ་མདོ་ཙམ་སྨོས་ན། གསལ་
བ་སེམས་ཀྱི་མཚན་ཉིད་དང༌། སྟོང་པ་སེམས་ཀྱི་རང་བཞིན་ཡིན་ཞིང་། གསལ་བས་སྟོང་
པ་མི་འདོར། སྟོང་པས་གསལ་བ་མི་འདོར་བ། གསལ་སྟོང་ཟུང་འཇུག་གམ། བརྗོད་བྲལ་་་
འཛིན་མེད་དེ་ཉིད་གནས་ལུཊ་མཐར་ཐུག་ཡིན་ལ། དེ་གཏན་ལ་འབེབས་ཚུལ་ལྷན་སྐྱེས་་
གསུམ་གྱིས་སེམས་ཐག་བཅད། ཉམས་སུ་བླངས་པའི་གནད་གསུམ་གྱིས་བོགས་བྱུང་། རྒྱུད་
གསུམ་གྱིས་མཐར་ཐུག་པར་བྱེད་ཅིང་མདོར་བསྟན་ནས། དང་པོ་ལྷན་སྐྱེས་གསུམ་གྱི་་་་་
འཇོག་ཚུལ་མ་དག་འཁོར་བའི་གནས་སྐབས་སུ་དེའི་ཁྱད་པར་གསལ་བ། སྟོང་པ། ཟུང་་་་
འཇུག་གསུམ་ཇི་བཞིན་མ་རྟོཊ་པའི་དབང་གིས། རང་བཞིན་གསལ་དང་སྟོང་པ་ཟུང་་་་་་
འཇུག་ལས། །ཉོན་མོངས་རླུང་དང་ཡི་གེ་རྩ་དང་ཁམས། །ཞེས་སོཊ་ལྟར་གསུམ་ཚན་དགུས་
བསྡུས་པའི་འཁོར་བའི་ཆོས་མཐའ་དག་འགྲུབ་པ་ཡིན་ཞིང་། དེའི་གནས་སྐབས་སུ་གཞི་་
དུས་ཀྱི་སྙིང་པོ་ཀྱི་རྡོ་རྗེ་དང་། ཀུན་གཞི་རྒྱུའི་རྒྱུད་ཅེས་ཟེར། གཉུག་མའི་གསལ་སྟོང་ཟུང་
འཇུག་གསུམ་པོ་དེར་རྒྱུའི་ལྷན་སྐྱེས་གསུམ་དུའང་བཤད། དེ་ནས་བསྐྱེད་རིམ་གསལ་བ། །
རྫོཊ་རིམ་སྟོང་པ། དེ་གཉིས་ལ་བརྟེན་པའི་ཡེ་ཤེས་ཟུང་འཇུག་སྟེ་ལམ་ལྷན་སྐྱེས་གསུམ་ལ་
ལུས་ཐབས་རྒྱུད་ཅེས་དང་། གསལ་བ་སྤྲུལ་སྐུ། སྟོང་པ་ཆོས་སྐུ། ཟུང་འཇུག་ལོངས་སྐུ་སྟེ་་་
འབྲས་བུ་ལྷན་སྐྱེས་གསུམ་ལ་འབྲས་བུའི་རྒྱུད་དུ་འཇོག་པས་གཞིའི་གསལ་སྟོང་ཟུང་་་་་་
འཇུག་གསུམ་པོ་དེ་ལམ་རིམ་གཉིས་ཀྱིས་སྦྱངས་པས་སྐུ་གསུམ་འགྲུབ་ཚུལ་དང་། འཁོར་
འདས་གང་གི་ཚེའང་གསལ་སྟོང་ཟུང་འཇུག་གི་ལྷན་སྐྱེས་གསུམ་པོ་དེའི་རྣམ་འགྱུར་ལས་
མ་འདས་ཚུལ་གཏན་ལ་ཕབ་སྟེ་གཉུག་སེམས་ངོ་སྤྲོད་པས་ན། འདི་ལ་ལྷན་སྐྱེས་གསུམ་་་
གྱིས་སེམས་ཐག་བཅད་པ་ཞེས་འཐད་པ་ཡིན། དེ་ནས་སྣང་བ་སེམས་སུ་སྒྲུབ་པས་གསལ་
བའི་ཆ་དང་། སེམས་སྒྱུ་མར་སྒྲུབ་པས་སྟོང་པའི་ཆ་དང་། སྒྱུ་མ་རང་བཞིན་མེད་པར་སྒྲུབ་
པས་ཟུང་འཇུག་ལ་ངེས་པ་བརྟན་པར་བྱེད་ཅིང་། རེ་རེའང་དཔེ་བརྒྱད་བརྒྱད་ཀྱིས་་་་་
655



གཏན་ལ་ཕབ་ན་ས་གསལ་སྟོང་ཟུང་འཇུག་གསུམ་གྱིས་ཉམས་ལེན་ལ་བོཊ་འབྱིན་པས་ན་
ཉམས་སུ་བླངས་པའི་གནད་གསུམ་གྱིས་བོགས་དབྱུང་བ་ཞེས་བཤད་པ་ཡིན། དེ་ནས་ཀུན་
གཞི་རྒྱུའི་རྒྱུད་དེ་ངོ་བོ་ལྷན་སྐྱེས་ཀྱི་ཡེ་ཤེས་སུ་གནས་པ་འཁོར་འདས་ཀུན་གྱི་གཞིར་གྱུར་
པ། མྱོང་རིག་བྱེ་བྲག་མ་ཕྱེ་བ་སོགས་ཁྱད་ཆོས་བདུན་གྱི་སྒོ་ནས་རྒྱུའི་ལྷན་སྐྱེས་གསུམ་རྒྱས་
པར་འཆད། ལུས་ཐབས་རྒྱུད་ལ་དབང་འཁོར་འདས་དབྱེར་མེད། ལམ་འཁོར་འདས་་་་
དབྱེར་མེད། ཉམས་མྱོང་འཁོར་འདས་དབྱེར་མེད་དེ། གསུམ་དུ་ཕྱེ་བའི་སྒོ་ནས་ལམ་གྱི་་་
ལྷན་སྐྱེས་གསུམ་རྒྱས་པར་འཆད། འབྲས་བུའི་རྒྱུད་ནི་གདོད་ནས་དྲི་མས་དག་པའི་སྟེང་་་
དུ་གློ་བུར་གྱི་དྲི་མའང་སྦྱངས་པས་གནས་འགྱུར་གྱི་ཡོན་ཏན་སྟོབས་དང་མི་འཇིཊ་པ་་་་
སོཊ་འགྲུབ་ཚུལ་གྱི་སྒོ་ནས་འབྲས་བུའི་ལྷན་སྐྱེས་གསུམ་རྒྱས་པར་འཆད་པས་ན་རྒྱུད་་་་་
གསུམ་གྱི་སྒོ་ནས་མཐར་ཐུག་པར་བྱེད་པ་ཞེས་བཤད་པ་ཡིན། དེ་ལྟར་ན་གཞི་དུས་ཀྱི་སྐྱེ་
རྡོ་རྗེ་ནི་འཁོར་བ་དང་། ལམ་དང་འབྲས་བུའི་ཀྱི་རྡོ་རྗེ་ནི་མྱང་འདས། དེ་གཉིས་ཀ་དཔེར་
ན་ཟངས་གཅིག་སྣོད་ཀྱི་རྣམ་པ་སོ་སོར་བསྒྱུར་བ་བཞིན་རྣམ་པ་ཐ་དད་དུ་ཤར་བ་ཙམ་་་
ལས་ངོ་བོ་གསལ་སྟོང་ཟུང་འཇུག་ཉིད་ལས་མ་འདས་པས་འཁོར་འདས་དབྱེར་མེད་ཀྱི་ལྟ་
བའམ། གསལ་སྟོང་འཛིན་མེད་ཀྱི་ལྟ་བ་ཞེས་བཤད་པ་ཡིན་ནོ། །འདིར་གཞི་འབྲས་སོ་སོ་
ལ་སྦྱོར་བའི་ཚེ་གསལ་སྟོང་ཟུང་འཇུག་ཅེས་གསུངས་པ་ཤས་ཆེའང་དོན་གསལ་སྟོང་་་་་་
འཛིན་མེད་དང་མཚུངས་ཏེ། གསལ་བ་དང་སྟོང་པ་སོ་སོར་ངེས་པ་ནས་ཟུང་དུ་འཇུག་་་་
ཚུལ་དེ་གཉིས་ཡ་མ་བྲལ་བ་ན་སྣང་ཙམ་དེར་བརྗོད་མེད་དུ་འཇོག་ལ། གཞོན་ནུ་རྒོད་དང་
ལྷུག་པའི་རྨི་ལམ་དང༌། །གནད་ལ་ཕྲུག་དང་དབང་པོའི་བདེ་བའོ། །ཞེས་པ་ལྟ་བུ་ཞིག་བྱུང་
ན་བརྗོད་བྲལ་དང་ལྟ་ཞིག་ཀུན་བཟློག་པ་ཡིན་གྱི་སྟོང་པའོ་སྙམ་པ་བྱུང་ན་དེ་ཉིད་བརྗོད་
པ་ཡིན་ལ། འཛིན་པ་བྱུང་ན་ལྟ་བ་མིན་ཞེས་ལྟ་བ་མཐར་ཐུག་ལ་སྟོང་འཛིན་དེ་ཙམ་ཡང་
མ་ཞུཊ་པས་འཛིན་མེད་ཅེས་བཤད་དེ། བརྗོད་བྲལ་དང་འཛིན་མེད་གཉིས་ཟུང་དུ་འཇུག་
ཚུལ་ཡིན་པས་དོན་ཁྱད་མེད་དོ། །མདོར་ན་གསལ་བ་ཞེས་པས་སེམས་ཀྱི་སྣང་ཆ་ཙམ་དུ་་
ལས་འབྲས་མི་བསླུ་བ། འཇིག་རྟེན་པའི་ཡང་དག་པའི་ལྟ་བ་ནི། མདོར་ན་བསོད་ནམས་་
656



མིན་པ་དང་པོར་བཟློག་པས་ལྟ་རིམ་དང་པོ་དང་། སྟོང་པས་བདག་བཟློག་པས་ལྟ་རིམ་་་
གཉིས་པ། འཛིན་མེད་ཀྱིས་ལྟ་བ་ཀུན་བཟློག་པས་ལྟ་རིམ་གསུམ་པར་བྱས་ཏེ་གསུང་རབ་
ཐམས་ཅད་འདིར་བསྡུས་སོ། །ཞེས་སོ། །འདི་ནི་ཕུལ་དུ་བྱུང་བའི་བློ་གྲོས་ཀྱི་སྟོབས་ལས་་་
ཐོན་པའི་དོགས་གཅོད་ཚིག་རིས་ཇི་ལྟ་བ་བཞིན་ལོགས་སུ་བཀོད་པ་ཡིན་ལ། གནད་ཤིན་
ཏུ་འདྲིལ་བས་སྐྱེས་རབས་ལས། ལེགས་པར་བཤད་པ་རྣམས་ཀྱི་རིན་ཐང་ཞིག །གལ་ཏེ་་
ངེས་པར་གདབ་ཏུ་རུང་ན་ནི། །དེ་ཡི་རིན་དུ་རྒྱལ་སྲིད་ཉིད་ཀྱང་སྦྱིན། །ཞེས་གསུངས་པ་ལྟ་
བུའི་ཚོད་དུ་སྣང་སྟེ། མཁས་གྲུབ་ཐམས་ཅད་མཁྱེན་པའི་གསུང་ལས། རྗེ་འབྲོག་མི་ནས་་་
བརྒྱུད་པའི་ལྟ་བ་འཁོར་འདས་དབྱེར་མེད་ཀྱི་སྐྱོང་ཚུལ་ལ། སེམས་རང་གི་ངོ་བོ་གྲུབ་ཙམ་
ནས་གསལ་བ་མི་འདོར་བ། གསལ་བ་སེམས་ཀྱི་མཚན་ཉིད། གསལ་བ་དེ་ཡང་བརྟགས་ན་ ་
རིགས་ཁ་དོག་དབྱིབས་སོགས་གང་དུ་ཡང་མི་རྙེད་དེ། རང་བཞིན་གྱིས་སྟོང་པས་གསལ་་
བར་བཙལ་དུ་མ་རྙེད་པ་ལ་རང་བཞིན་སྟོང་པ་ཞེས་བྱ་ལ། དེ་ལྟ་བུའི་གསལ་བའི་དུས་་་་
ཉིད་ན་སྟོང་ལ། སྟོང་པའི་དུས་ཉིད་ན་གསལ་བས། གསལ་སྟོང་སོ་སོར་དབྱེར་མེད་པ་དེ་
ལ་དབྱེར་མེད་ཟུང་འཇུག བརྗོད་བྲལ་བཅོས་མིན་སེམས་ཀྱི་ངོ་བོ་ཞེས་བྱ་སྟེ། ཞེས་པ་འདི་
དང་མཐུན་པར་ལུགས་འདིའི་ལྟ་བའི་གནད་ལེགས་པར་ཐོན་པའི་ཕྱིར། འོན་ཀྱང་འདི་་་
པའི་གཞུང་གི་གླེཊ་བམ་བལྟ་བའི་སྐབས་མ་རྙེད་པ་དག་གིས་དེང་དུས་ཀྱི་བརྡ་གོ་བར་བྱ་
བའི་ཕྱིར། ངེས་འབྱུང་བསྐྱེད་པ་མ་དག་སྣང་བའི་ཁྲིད། ལྷག་བསམ་བསྐྱེད་པ་ཉམས་ཀྱི་་
སྣང་བའི་ཁྲིད། སྤྲོ་བ་བསྐྱེད་པ་དག་པའི་སྣང་བའི་ཁྲིད་གསུམ་ལ་སྣང་གསུམ་ཞེས་གྲགས་
པའི་ཁྲིད་ཡིག་སྣང་གསུམ་མཛེས་རྒྱན་ངོར་བས་མཛད་པ་ལས་གསུང་ཚུལ་རགས་ཙམ་ནི།།
གསལ་བ་ངོས་བཟུང་། མཐའ་བྲལ་ལ་བློ་བཞག བརྗོད་བྲལ་ལ་ངེས་ཤེས་བསྐྱེད་པ་གསུམ།
དང་པོ་ནི། ལུས་དང་སེམས་དང་མིང་བདག་མ་ཡིན་པས་བདག་མེད་པ་དང་། ཉན་ཐོས་
སྡེ་གཉིས་ཀྱིས་བཏགས་པའི་ཆོས་བདག་གི་ཕྱོགས་གཅིག་གཟུང་བ་ཕྱི་རོལ་གྱི་དོན་ཡང་་་་
མེད་པར་དབུ་སེམས་ཀྱི་ལུང་རིགས་འདྲེས་མས་བསྒྲུབས། རྣམ་བདེན་པ་ལྟར་དོན་སྣང་གི་
སེམས་བདེན་པར་མ་གྲུབ་པར་དབུ་ཚད་གཉིས་ཀའི་ལུང་རིགས་ཀྱིས་བསྒྲུབས། དེས་ན་་་་
657



གཟུང་འཛིན་གཉིས་ཀྱིས་སྟོང་པའི་ཤེས་པ་རིག་ཅིང་གསལ་བ་ཤེལ་གོང་ལྟ་བུ་དེ་ལ་་་་་་
གསལ་བ་སེམས་ཀྱི་མཚན་ཉིད་ཟེར་ཞིང་། དེ་ལ་འཁོར་ལོ་ཐ་མའི་དོན་གྱི་ཆོས་དབྱིངས་ཀྱི་
སྒྲ་འཇུག་པར་སེམས་ཙམ་པའི་གཞུང་དང་། དོ་ཧ། ཤེར་མདོ་སོགས་མདོ་རྒྱུད་དུ་མས་་་་
བསྒྲུབས། སེམས་འཁྲུལ་བའི་དབང་གིས་གཟུང་འཛིན་སྣ་ཚོགས་སུ་སྣང་བ་ཐམས་ཅད་་་་
རང་བཞིན་གྱིས་མ་གྲུབ་པར་ངེས་པའི་ངེས་ཤེས་དང་མ་བྲལ་བས་སེམས་ཀྱི་གསལ་སྣང་་
གོམས་པས་མཉམ་གཞག་ཏུ་སེམས་གསལ་རིག་གི་ཉམས་མྱོང་དང་། རྗེས་ཐོབ་ཏུ་དྲན་པ་
གསལ་པོ་འབྱུང་བ་སེམས་ཙམ་དང་མཚུངས་པར་དེ་ཉིད་བསྒོམས་པ་ཡིན་ལ། མཐའ་བྲལ་
ལ་བློ་བཞག་པ་ནི་གཉིས་སྟོང་གི་ཤེས་པ་དེ་རྣམ་རྫུན་པ་ལྟར་བདེན་པར་གྲུབ་བམ་ཞེ་ན།
དགག་བྱ་གཟུང་འཛིན་གཉིས་མ་གྲུབ་པས་དེ་བཀག་པའི་གཉིས་སྟོང་གི་ཤེས་པ་ཉིད་ཀྱང་
བདེན་པར་མེད་ཅེས་ཐལ་འགྱུར་བའི་གཞུང་དང་མདོ་རྒྱུད་དུ་མས་བསྒྲུབས། སེམས་་་་་
བཙལ་ན་མི་རྙེད་པས་སྐྱེ་འགག་གནས་པ་དང་བྲལ་བར་དབུ་མའི་གཞུང་དང་མདོ་རྒྱུད་་
མན་ངག་དུ་མ་དྲངས་ནས་བསྒྲུབས། སེམས་སྐྱེ་འགག་དང་ཡོད་མེད་ཀྱི་མཐའ་བཞི་དང་
བྲལ་བར་བསྒྲུབས་ནས་སྤྲོས་བྲལ་གྱི་ངང་དུ་བཞག་ནས་མཉམ་གཞག་ཏུ་སྣང་མེད་ནམ་་་
མཁའ་ལྟ་བུ་དང་། རྗེས་ཐོབ་ཏུ་སྣང་སྟོང་སྒྱུ་མ་ལྟ་བུའི་ཉམས་འཆར། བརྗོད་བྲལ་ལ་ངེས་
ཤེས་བསྐྱེད་པ་ནི་སེམས་ཀྱི་རང་བཞིན་མཐའ་བཞིའི་སྤྲོས་པ་དང་བྲལ་བ་དེ་ནི་གནས་་་་
ལུཊ་སུ་འདོད་དམ་ཞེ་ན། དགག་བྱ་མཐའ་བཞི་སོ་སོ་ནས་མ་གྲུབ་པས་དེ་བཀག་པའི་་་་་
མཐའ་བྲལ་ཀྱང་དོན་ལ་མ་གྲུབ་ཅེས་མདོ་དང་དབུ་སེམས་ཀྱི་གཞུང་དུ་མས་བསྒྲུབས་ནས།
དེ་ལྟར་ཤེས་ཤིང་བསྒོམ་ན་མཉམ་གཞག་ཏུ་གསལ་སྟོང་འཛིན་མེད་ཀྱི་ཉམས་དང་། རྗེས་
ཐོབ་ཏུ་འཛིན་པ་དང་བཅས་པའི་སེམས་ཅན་ལ་སྙིང་རྗེ་སྐྱེ་བས་ཐབས་ཤེས་ཟུང་འབྲེལ་་
དང་། ཞི་ལྷག་ཟུང་འབྲེལ་སྒོམ་དགོས་པར་བཤད། དེ་ཡང་དང་པོར་བདེན་འཛིན་ངོས་་་
བཟུང་སྟེ་ཕུང་པོ་རྒྱུ་ལས་སྐྱེ་བས་ལྟོས་མེད་མ་ཡིན་པར་ཐག་བཅད་དེ་བདེན་འཛིན་ཚར་
བཅད། དེའི་ངང་དུ་གློད་པས་འཛིན་པ་རང་གྲོལ་དུ་འགྲོ། དེ་རྗེས་བདེན་མེད་ཡིན་སྙམ་་་
པའི་མཚན་འཛིན་བཅད་ཕྱིར་རྟེན་འབྲེལ་གྱི་གནད་ལས་ཆོས་ཐམས་ཅད་བདེན་མེད་དུ་
658



ངེས་པ་དྲངས། དེའི་རྒྱུན་མི་མཐུད་པར་བདེན་མེད་ཡིན་སྙམ་པའི་ཞེན་པ་དེ་ཡང་བཏང་
སྟེ། སྟོང་པ་ཉིད་ཡོད་མེད་སོགས་གང་དུ་ཡང་གཟུང་དུ་མེད་པ། གཉིས་འཛིན་གྱི་བློ་གང་
གི་ཡང་ཡུལ་མ་ཡིན་པར་ཐག་བཅད་དེ། ཡུལ་སྤྲོས་པས་མ་རེག་པ་ལ་མཚན་མ་དང་།
འཛིན་པ་དང་སྤྲོས་པ་བཏང་སྟེ་བཞག་པ་འདི་ལ་འཛིན་མེད་ཅེས་ཟེར་ཏེ། དབུ་མ་པ་དང་
བཤད་ཚུལ་ཆ་མཐུན་ཙམ་མོ། །ཡང་གཟུང་འཛིན་གཉིས་མེད་ཀྱི་སེམས་གསལ་ལ་མི་རྟོག་
པ་རང་ཆས་སུ་ཡོད་ཀྱང་མི་མཐོང་བ་ནི། ཡུལ་སྣང་སེམས་ལས་ལོགས་སུ་བདེན་གྲུབ་ཏུ་་་
བཟུང་བས་ལན། ཕྱི་རོལ་གྱི་ཡུལ་སེམས་ཀྱི་འཁྲུལ་སྣང་ཁོ་ན་ཡིན་ཞིང་། སེམས་ལས་ལོགས་
སུ་བདེན་པར་གྲུབ་པ་མེད་པར་ཐག་བཅད་དེ་བསྒོམ་པས་དེ་ལ་གསལ་སྣང་ཅུང་ཟད་་་་
ཐོབ་པ་ནི། སྣང་བ་ཐོབ་པའི་ཏིང་ངེ་འཛིན་དང་། གསལ་སྣང་དེ་ལས་མཆེད་པ་ནི་སྣང་བ་
མཆེད་པའི་ཏིང་ངེ་འཛིན་དང་། སེམས་མཐོང་བ་ལ་སྒྲིབ་བྱེད་ཀྱི་གཟུང་བྱའི་འཁྲུལ་སྣང་
མངོན་གྱུར་པ་དག་པ་ན་ཡུལ་སྣང་ལ་བདེན་ཞེན་ནུབ་ཀྱང་སེམས་ཀྱི་འཁྲུལ་སྣང་མ་ནུབ་
པས་གཟུང་མེད་རྟོཊ་པའི་ཏིང་ངེ་འཛིན་དང༌། འཛིན་བྱེད་སེམས་ཀྱི་འཕྲུལ་སྣང་ནུབ་སྟེ།
རང་སེམས་འོད་གསལ་མངོན་སུམ་དུ་མཐོང་བ་ལྟ་བུའི་ཉམས་ཤར་བ་ན་བར་ཆད་མེད་་
པའི་ཏིང་ངེ་འཛིན་ཏེ་སྦྱོར་ལམ་བཞི་དང་། མ་རིག་པ་ལྷན་སྐྱེས་ས་བོན་དང་བཅས་པའི་་
ཆ་གཅིག་དག རང་སེམས་འོད་གསལ་གྱི་ཆ་ཤས་གཅིག་མངོན་སུམ་དུ་མཐོང་བ་ན། ས་་་
དང་པོའི་མཐོང་ལམ་དང་། དེ་བཞིན་དུ་སྒྲིབ་བྱེད་ཆ་རེ་དང་གསལ་སྣང་ཆ་རེ་ས་བཅུར་་
སྦྱར་ཏེ། སངས་རྒྱས་ཀྱི་སར་རང་བཞིན་འོད་གསལ་གྱི་སེམས་སྒྲིབ་བྲལ་མཐོང་ཟེར་བ་ནི་
སེམས་ཙམ་དང་བཤད་ཚུལ་ཕྱོཊ་ཙམ་མཐུན་ཀྱང་དོན་ལ་ཁྱད་པར་ཆེ་བར་སྣང་མོད། །
བཤད་ཚུལ་གྱི་བབ་དབུ་སེམས་འདྲེས་མ་ལྟ་བུ་དང་། དབུ་མའི་ལྟ་བ་ལས་སེམས་ཙམ་གྱི་་
ལྟ་བ་གོང་དུ་སོང་བ་ལྟར་སྣང་ངོ༌། །འོན་ཀྱང་རྗེ་བཙུན་གོང་མ་རྣམས་ནས་དབུ་སེམས་་་
གཉིས་ལྟ་བ་མཚུངས་པར་མི་བཞེད་དེ། རྗེ་བཙུན་གྲཊ་པའི་མངོན་རྟོཊ་ལྗོན་ཤིང་ལས།
དབུ་མ་ཞེས་བྱ་བ་འདི་ལ་སྤྱོད་པ་དང་། ས་དང་ལམ་གྱི་རིམ་པ་ལ་སོགས་པ་ཐམས་ཅད་་
སེམས་ཙམ་པ་དང་ཁྱད་པར་མེད་པ་ཡིན་མོད་ཀྱང་། དེ་ཁོ་ན་ཉིད་ཀྱི་དོན་ལ་རྣལ་འབྱོར་
659



སྤྱོད་པ་བས་བཏགས་པ་དེ་སུན་ཕྱུང་སྟེ་རྣམ་པར་འཇོག་པ་ཡིན་ནོ། །དེ་ལ་གཉིས། རྣལ་་་
འབྱོར་སྤྱོད་པ་སུན་དབྱུང་བ་དང་། རང་གི་འདོད་པ་བརྗོད་པའོ། །ཞེས་དང་། དེ་ལ་་་་་
སེམས་ཙམ་པ་དག ཡོད་པས་མེད་པས་ཡོད་པས་ན། །འདི་ནི་དབུ་མའི་ལམ་ཡིན་ནོ། །ཞེས་
གཞན་གྱི་དབང་ནི་ཡོད་ལ། ཀུན་བཏཊ་པ་ནི་མེད་ལ། དེས་ན་ཀུན་བཏཊ་ཀྱིས་སྟོང་པའི་
གཞན་གྱི་དབང་དུ་གྲུབ་པ་དེ་ནི་ཡོངས་སུ་གྲུབ་པ་སྟེ་ཡོད། དེས་ན་དབུ་མའོ། །ཞེས་འདོད་
པ་ལ་འདི་འདྲི་སྟེ། ཞེས་སེམས་ཙམ་པ་ལ་སུན་འབྱིན་དབུ་མའི་གཞུང་ནས་འཕངས་པ་ཇི་
ལྟ་བ་བཞིན་དུ་གསུངས་འདུག་པས་ས་སྐྱ་པ་ཡིན་ཕྱིན་གོང་མ་རྣམ་པ་ལྔའི་གསུང་ཡལ་་་
བར་འདོར་བ་མི་རིགས་སོ། །ཡང་ལམ་འབྲས་ཀྱི་སྔགས་ལུགས་ཀྱི་ལྟ་བ་ནི། དང་པོར་་་་་་
སེམས་ཁ་དོག་དང་དབྱིབས་སོགས་སུ་བཙལ་ནས་མ་རྙེད་པ་ན་མྱོང་རིགས་ལེ་བ་དེ་ངོས་
བཟུང་སྟེ་གསལ་བ་སེམས་ཀྱི་མཚན་ཉིད་དུ་རྟོཊ། དེ་ནས་སེམས་སྐྱེ་འགག་གནས་གསུམ་་
དང་བྲལ་བའི་སྟོང་ཉིད་དུ་ངེས་པ་ན་སྟོང་པ་སེམས་ཀྱི་རང་བཞིན་དུ་རྟོགས། གསལ་རིག་
དེའི་ངོ་བོ་ལ་བལྟས་པས་རང་བཞིན་གང་དུ་ཡང་བཟུང་དུ་མེད་པར་གསལ་དུས་སྟོང་པ།
སྟོང་དུས་གསལ་བ། གསལ་སྟོང་ཟུང་འཇུག་སྟེ་བཅོས་མིན་སེམས་ཀྱི་ངོ་བོ་ཞེས་བྱ་བ་རྙེད་
པ་དེའི་ངང་ནས་དེ་དང་ལྷན་སྐྱེས་སུ་ཡོད་ཀྱང་ངོ་མ་འཕྲོད་པའི་གཞུག་མ་ལྷན་སྐྱེས་ཀྱི་ཡེ་
ཤེས་གཞི་དུས་ཀྱི་གསལ་སྟོང་ཟུང་འཇུག་འཁྲུལ་མེད་ཀྱི་སེམས་ཀུན་གཞི་རྒྱུ་རྒྱུད་དུ་གྲགས་
པ་དེ་ངོས་བཟུང་བ་ནི། འཁོར་འདས་དབྱེར་མེད་ཀྱི་ལྟ་བ་ཟེར། དེ་ལ་སྣང་བ་སེམས་སུ་་་
བསྒྲུབ་པ། སེམས་སྒྱུ་མར་སྒྲུབ་པ། སྒྱུ་མ་རང་བཞིན་མེད་པར་སྒྲུབ་པ་གསུམ། དང་པོའི་ཚེ་
ཡུལ་སྣང་བདེན་མེད་དུ་རྟོཊ་པས་རྣམ་བདེན་པ་དང་ལྟ་བ་མཐུན། གཉིས་པའི་ཚེ་གཟུང་
འཛིན་བདེན་མེད་དུ་རྟོགས་པས་རྣམ་རྫུན་པ་དང་ལྟ་བ་མཉམ། གསུམ་པ་ལ་རྟེན་འབྲེལ་
གྱི་སྒོ་ནས་སྒྲུབ་པ་དང་། བརྗོད་བྲལ་གྱི་སྒོ་ནས་སྒྲུབ་པ་གཉིས་ཡོད་པས་རྟེན་འབྲེལ་གྱི་་་
ཆོས་ཐམས་ཅད་རང་བཞིན་མེད་པར་བསྒྲུབས་པ་ནི་ཕར་ཕྱིན་དབུ་མའི་ལུཊ་ཀྱི་ལྟ་བ་་་་
དང་མཐུན། བདེན་སྟོང་དེ་ཡང་གཉུག་མ་ལྷན་སྐྱེས་ཀྱི་སེམས་གསལ་བ་དང་། ཟུང་འཇུག་
ཏུ་གོ་དགོས་ཞེས་བཤད་ལ། བརྗོད་བྲལ་དུ་སྒྲུབ་པ་ལ་རྣམ་རྟོག་རྒྱུན་ཆཊ་རྩོལ་བའི་དུས་་་
660



ཐོན་མ་ཐོན་གྱི་དབང་གིས་དཔེ་དང་པོ་བཞི་ལ་བརྟེན་པ་རྒྱུ་དུས་ཀྱི་ལྟ་བ་དུག་བཅས་དང༌།
དཔེ་ཕྱི་མ་བཞི་ལ་བརྟེན་པ་ལམ་དུས་ཀྱི་ལྟ་བ་དུག་མེད་ཅེས་བཤད་པ་སོགས་ཡོད་ལ། དེ་
བཞིན་དུ་མང་ཐོས་ཀླུ་སྒྲུབ་རྒྱ་མཚོས་མཛད་པའི་སྣང་གསུམ་ཁྲིད་ཡིག་ཟླ་བའི་ཐིག་འཕྲེང་
ལས། ཀླུ་སྒྲུབ་རྗེས་འབྲང་གི་ལུགས་ཀྱི་ལྷག་མཐོང་དང་། བྱམས་པ་རྗེས་འབྲང་གི་ལུགས་ཀྱི་
ལྷག་མཐོང་ཞེས་གཉིས་ཀ་གསལ་སྟོང་འཛིན་མེད་ལ་སྦྱར་ཏེ། བདེན་ཞེན་གྱི་སྤྲོས་པ་་་་་
བཅད་པ་དང༌། བདེན་མེད་ཀྱི་སྤྲོས་པ་བཅད་པ་གཉིས་བྱས་ནས། དེའི་སྟེང་ནས་ལེགས་་
པར་སྒོམ་ན་སེམས་ཀྱི་རང་བཞིན་ངོ་འཕྲོད། དྲོད་སོགས་རིམ་གྱིས་སྐྱེ་ཚུལ་མདོ་སྡེ་རྒྱན་གྱི་
ལུང་དྲངས་ནས་བཤད་པ་སྔ་མ་དང་འདྲ་བ་སོཊ་ཕལ་ཆེར་གནད་གཅིག་པས་དམ་པ་དུ་
མའི་གསུང་སྒྲོས་དང་། ལྷག་པར་རྗེ་ཀློང་རྡོལ་བླ་མས། ལམ་འབྲས་ཀྱི་ཞི་གནས་ཡན་ཆད་
ཟླ་མེད་པ་ཡིན་རུང་ལྟ་བ་དབུ་སེམས་ཤན་མ་ཕྱེད་པ་ལྟ་བུ་ཞིག་ཡོད་ཅེས་གསུང་བའི་་་་
དགོངས་པ་གོ་བར་ནུས་སོ། །རྗེ་རེད་འདའ་བའི་ཕར་ཊིཀ་ཉི་མའི་འོད་ཟེར་ལས། ཉན་་་་
ཐོས་དང་སོགས་པས་རང་རྒྱལ་བྱང་སེམས་ཀྱི་ཐེག་པ་ཐ་དད་པ་རྣམས་གང་ཟག་གི་་་་་་
བདག་མེད་ཙམ་དང༌། བདག་ཕྱེད་དང་གཉིས་ཀྱིས་སྟོང་པ་དང་། བདག་མེད་གཉིས་ཁོང་
དུ་ཆུད་པའི་རྟོགས་པའི་རིམ་གྱིས། ཞེས་དང་། དེའི་སྐབས་ལྔ་པར། འདིར་ནི་སྒྲིབ་གཉིས་
ཀྱི་དྲི་མ་དོན་དམ་པར་རང་བཞིན་མེད་པས་གདོད་མ་ནས་ཟད་པ་མེད་པ་དང་། སྐྱེ་བ་་་
མེད་པའི་ཕྱིར་གདོད་མ་ནས་སྒྲིབ་གཉིས་ཟད་པ་དང་། སྐྱེ་བ་མེད་པ་དེ་དག་ལ་དེ་དང་་་་
དེར་ཤེས་པ་ཉིད་གོ་རིམ་བཞིན་དུ་ཟད་མི་སྐྱེ་ཤེས་པའི་བྱང་ཆེན་ཡིན་པར་ཤེས་པར་བྱའོ།།
ཞེས་གསུངས་པ་ལྟ་བུ་ས་སྐྱ་ཕྱི་མ་དག་གི་གསུང་ན་ཚིག་ཟིན་མི་འདྲ་བ་མང་དུ་ཡོད་ན་་་་
ཡང་། རྗེ་བཙུན་གོང་མ་རྣམ་པ་ལྔའི་གསུང་ཕལ་ཆེར་གྱི་གནད་རྗེ་བླ་མའི་དགོངས་བཞེད་
དང་ཕྱོགས་གཅིག་ཏུ་གནས་པ་ཡིན་ཏེ། དཀར་པོ་རྣམ་གསུམ་གྱི་ནང་ཚན་ས་ཆེན་ཀུན་་་་་
དགའ་སྙིང་པོའི་བརྟག་གཉིས་འགྲེལ་བ་ལས། དེ་ཡི་རྗེས་སུ་དབུ་མ་བསྟན། །ཞེས་པའི་ཐད་
དུ། ཇི་ལྟར་སྣང་བ་ཐམས་ཅད་ཀུན་རྫོབ་ཙམ་སྟེ། རྟེན་ཅིང་འབྲེལ་བར་འབྱུང་བའི་ཕྱིར་་་
མཐའ་ཐམས་ཅད་ལས་གྲོལ་བས་དབུ་མའོ། །ཞེས་ཤེར་མདོ་ལང་གཤེགས། རིཊ་ཚོགས་་་་
661



སོགས་དྲངས་པ་དང་། དེ་ཁོ་ན་ཉིད་ཅེས་པ་ཆོས་ཅན་ཁམས་བཅོ་བརྒྱད་ལ་ཡོད་པའི་ཆོས་
ཉིད་དེ་བཞིན་ཉིད་དོ། །ངོ་བོས་གཟུགས་མེད་ཅེས་པ་ནི་གདོད་མ་ནས་རང་བཞིན་གྱིས་་་
གྲུབ་པའམ། རྟེན་ཅིང་འབྲེལ་བར་འབྱུང་བ་ལ་མ་བརྟེན་པར་འབྱུང་བའི་གཟུཊ་མེད་ཅེས་
བྱ་སྟེ། ཅིས་ཞེ་ན། རྒྱུ་རྐྱེན་བློ་བུར་བ་ལ་བརྟེན་ནས་འབྱུང་བའི་ཕྱིར་ན་ངོ་བོས་གྲུབ་པའི་ས་
གཟུགས་མེད་དོ། །ཡུལ་གཟུགས་དེ་མེད་ཅིང་མ་གྲུབ་པས། ཡུལ་ཅན་མིག་གི་རྣམ་ཤེས་ཀྱང་
མེད་པས་ན་མཐོང་བ་པོ་མེད་ཅེས་བྱའོ། །རྣ་བ་སོགས་ལ་བསྒྲེས་ཏེ་ཤེས་པར་བྱའོ། །ཞེས་་
དང༌། སྤྲོས་པ་ཉིད་ན་སྤྲོས་མེད་བྱེད། །ཅེས་པའི་རྒྱུད་འགྲེལ་དུ། དཀྱིལ་འཁོར་གྱི་འཁོར་ལོ་
སྣང་ལ་རང་བཞིན་མེད་པ་སྒྱུ་མ་ཆུ་ཟླ་རྨི་ལམ་དང་མཚུངས་ཤིང་། དགའ་བཞིའི་མཐར་་་་
ལྷའི་འཁོར་ལོ་སྣང་ལ་རང་བཞིན་མེད་པར་རྟོགས་པའི་ཤེས་པ་འབྱུང་བ་ནི། ཇི་ལྟར་ཤེས་
པའི་བདེ་ཆེན་པོ། །ཞེས་པའི་དོན་དུ་གསུངས་པས་རྗེའི་གསུང་དང་ཤིན་ཏུ་མཐུན་ནོ། །
འོན་ཀྱང་ས་ཆེན་གྱི་བརྟག་གཉིས་འགྲེལ་པ་ལས། དེ་ལ་རང་བཞིན་གྱིས་གནས་པའི་ཆོས་
ཉིད་ཀྱི་དག་པ་ནི། སེམས་རང་བཞིན་གྱིས་འོད་གསལ་བ་དེ་གློ་བུར་དུ་དྲི་མ་དང་བཅས་་
ཀྱང་། རང་བཞིན་གྱིས་མཚན་མ་དང་རྣམ་པར་རྟོག་པའི་དྲི་མ་དང་། ཀུན་ཏུ་བརྟཊ་པའི་
དྲི་མ་དང་བྲལ་བས་ན་དེ་བཞིན་ཉིད་ཅེས་བྱ་བའོ། །རང་རིག་པའི་དག་པ་ནི་རང་གི་་་་་
སེམས་དེ་བརྟག་ཅིང་དཔྱད་ན་དང་པོ་གང་ནས་ཀྱང་མ་བྱུང༌། བར་དུ་གང་ན་ཡང་མི་་་་
གནས། མཐར་གང་དུ་ཡང་མི་འགག་སྟེ་བཙལ་ན་མི་རྙེད་པས་རྟོག་པའི་དྲི་མས་སྟོང་པའོ།།
ཞེས་པ་སེམས་ལ་གོ་ཕྱོཊ་ཆེ་ན་ཡང་། བཙལ་ན་མི་རྙེད་པ་ཞེས་པ་མེད་དགག་སྟོང་པའི་་་
བརྡ་ཡིན་པ་ཤེས་དགོས་སོ། །དེ་བཞིན་དུ་རྗེ་བཙུན་བསོད་ནམས་རྩེ་མོས་ཀྱང་སམྦུ་ཊའི་་་
འགྲེལ་པ་ལས། རང་བཞིན་གྱིས་མ་གྲུབ་པས་ནི་ཐོག་མ་སྐྱེས་པའང་མེད་ལ། དེ་མ་གྲུབ་་་་
པས་དེ་ལ་ལྟོས་པའི་འགག་པ་དང་གནས་པའང་མེད་པས་རྣམ་པར་རྟོག་པ་ཐམས་ཅད་་་
ལས་གྲོལ་བ་ནི་ནམ་མཁའ་ལྟ་བུ་སྟེ། མཁས་པས་བསྒོམ་པ་ཞེས་བྱའོ། །ཞེས་དང་། ཆོས་ཀྱི་
དབྱིབས་ནི་ཆོས་ཀྱི་རྒྱུ་སྟེ། རྒྱུ་དེ་ནི་ཤིན་ཏུ་མཉམ་པ་སྟེ། རང་བཞིན་གྱིས་ཅིར་ཡང་མ་གྲུབ་
བོ་ཅེས་བྱ་བའི་དོན་དེ། ཞེས་གསུངས་པ་ལྟ་བུ་ཤིན་ཏུ་མང་ངོ་། །དེ་བཞིན་དུ་སམྦུ་ཊའི་་་་
662



བརྟག་པ་གཉིས་པའི་ཊིཀྐ་དང་། རྗེ་བཙུན་གྲཊ་པ་རྒྱལ་མཚན་གྱི་སྤྱོད་འཇུག་ཤེས་རབ་་་་
ལེའུའི་ཊིཀྐ་སོཊ་ནི་རྗེའི་གསུང་རབ་དང་ཚིག་རིས་མཐུན་པ་ཤ་སྟག་ཡིན་པ་གཟིགས་ན་་
གསལ་བས་འདིར་མ་དྲངས་སོ། །དེ་བཞིན་དུ་ས་ཆེན་ཕྱི་མ་དམར་པོ་རྣམ་གཉིས་ཀྱང་དེ་་
དང་མཐུན་ཏེ། རིགས་གཏེར་འགྲེལ་པ་ལས། ཐུབ་པས་ཕྱི་རོལ་དཔྱོད་པ་ན་རྡུལ་ཕྲན་ཞལ་
གྱིས་བཞེས་ལ། ཐ་སྙད་ཀྱི་དེ་ཁོ་ན་དཔྱོད་པ་ན་སེམས་ཅན་ཞལ་གྱིས་བཞེས་ཤིང་། དོན་
དམ་པའི་དེ་ཁོ་ན་ཉིད་ལ་འཇུག་པ་ན་སྤྲོས་པ་དང་བྲལ་བ་ལ་འཇུག་པར་མཛད་དོ། །ཞེས་
སོགས་གོང་མ་ལྔ་ཀས་དབུ་སེམས་གཉིས་མི་འདྲ་བ་གཞུང་སོ་སོར་ཡང་ཡང་གསུངས།
འཕཊ་པའི་ལྗོན་ཆུང་ལས། རྒོལ་བ་འགའ་ཞིག་གིས། སོ་སོ་རང་གིས་རིག་པའི་ཡེ་ཤེས་དེ་
བདག་ཤེས་རིག་གི་སྐྱེས་བུ་སོགས་དང་འདྲ་བར་ཐལ་བ་འཕངས་པ་ལ། མུ་སྟེགས་རྟག་སྨྲ་
བས་བདག་རྟག་པ་གཅིག་པུ་བདེན་པར་འདོད་ཅིང་། ཆད་སྨྲས་མེད་པ་ལས་སྐྱེ་བ་དང་། །
སྐྱེ་བ་ཀུན་ཆད་པར་འདོད་ལ། འདིར་ནི་དོན་དམ་པས་སྟོང་པས་རང་བཞིན་མེད་ལ། ཀུན་
རྫོབ་ཏུ་རྟེན་ཅིང་འབྲེལ་བར་འབྱུང་བ་སྒྱུ་མ་ལྟ་བུ་ཡིན་པས་མི་མཚུངས། ཞེས་དང་། རྒྱལ་
པོ་ལ་གདམས་པའི་རབ་བྱེད་ལས། ཆོས་ཀུན་སྟོང་པའི་ཚུལ་ཡང་མི་སྤོང་ཞིང་། །རྟེན་ཅིང་
འབྲེལ་འབྱུང་རྒྱུན་ཡང་མི་འཆད་པ། །འདི་ནི་རྨད་བྱུང་དེ་ལྟར་ཤེས་པ་ན། །ངོ་མཚར་ལས་
ཀྱང་ཤིན་ཏུ་ངོ་མཚར་ལཊ། །ཡུལ་ཀུན་སྣང་སྟོང་ཟུང་དུ་འཇུག་པ་དང་། །བློ་ཡང་རིག་སྟོང་
ཟུང་དུ་འཇུག་པ་དང་། །ལམ་རྣམས་ཐབས་དང་ཤེས་རབ་ཟུང་འཇུག་ཏུ། །མཁྱེན་ཞིང་་་་
ཀུན་ནས་ཡོངས་སུ་གོམས་པར་བགྱི། །རྟེན་འབྱུང་ཀུན་རྫོབ་སྒྱུ་མ་ལྟ་བུ་དང་། །རང་བཞིན་
དོན་དམ་སྟོང་པ་ཉིད་དང་ཡང་། །གཉིས་ཀའང་དབྱེར་མེད་ཟུང་དུ་འཇུག་པར་ནི། །རྒྱུ་་་
ལམ་འབྲས་བུའི་ཆོས་ཀུན་མཁྱེན་པར་མཛོད། །ཅེས་དང་། ཟབ་མོ་སྣང་བའི་རབ་བྱེད་ལས།
རྒྱུ་དང་རྐྱེན་ལས་སྐྱེ་དངོས་རྣམས། །རྟེན་འབྲེལ་ཉིད་ཡིན་འཁྲུལ་པའི་གཞི། །ཡིན་ཕྱིར་དེ་
ནི་ཀུན་རྫོབ་སྟེ། །དོན་བྱེད་ཕྱིར་ན་བདེན་པའང་དེ། །དེ་ཉིད་བརྟཊ་ན་གནས་མེད་པས། །
རང་བཞིན་མེད་པའི་རང་བཞིན་ཅན། །དམ་པའི་ཡུལ་ཕྱིར་དོན་དམ་པ། །བསླུ་བ་མེད་་་་
ཕྱིར་བདེན་པའང་ཡིན། །ཞེས་སོཊ་ས་ཆེན་གོང་མ་དེ་དག་གི་གསུང་གི་གནད་ཕལ་ཆེར་རྗེ་
663



བླ་མའི་གསུང་རབ་དང་བསྟུན་ན་དགོངས་པ་གཅིག་དང་དབྱངས་གཅིག་ཏུ་གནས་སོ། །
དེས་ན་དེ་དག་གིས་བཞེད་པའི་ལམ་འབྲས་རང་ལུཊ་ཀྱི་ལྟ་བ་ཡང་དབུ་མ་ཐལ་འགྱུར་་་
བའི་ལུཊ་ཁོ་ནར་གནས་པས། མཁས་གྲུབ་རྗེའི་ལྟ་ངན་མུན་སེལ་ལས། གྲུབ་ཆེན་བིརླ་པའི་
ལམ་འབྲས། མན་ངག་རྣམ་དག་རྣམས་བློས་བཏགས་ཀྱི་མུན་སྤྲུལ་དུ་རྨི་ལམ་དུ་ཡང་མི་སྨྲ་
ཞེས་གསུངས་སོ། །
དེ་ལྟར་ཡིན་དགོས་ཏེ། ཤཱཀྱ་བཤེས་གཉེན་གྱི་ཡང་སློབ་དང༌། ཨཱརྱ་དེ་བའི་དངོས་
སློབ་དཔལ་ལྡན་ཆོས་སྐྱོང་སྤྱོད་པ་ལ་གཤེཊ་པའི་མཚན་བིརླ་པར་གྲགས་པ་ཡིན་ཞེས་ས་་
སྐྱའི་ཆོས་འབྱུང་དག་ལས་བཤད་པ་དང་། ངོར་པ་ཀུན་དགའ་བཟང་པོས་ཀྱང་། བིརླུ་པ་ནི།
འཇུག་འགྲེལ་ལས། སེམས་ཙམ་གྱི་པཎྜི་ཏར་བགྲངས་པའི་དཔལ་ལྡན་ཆོས་སྐྱོང་ཡིན་ལ།
དེ་ཉིད་ཕྱིས་སུ་བདག་མེད་མས་བྱིན་གྱིས་བརླབས་པས་དབུ་མ་པར་གྱུར་ནས་ས་དྲུག་པ་
ཐོབ་ཅེས་བཤད་དོ། །འོན་ཀྱང་སྔགས་ལམ་གྱི་ས་དང་པོ་ཐོབ་ན་ཚེ་དེར་འཚང་རྒྱ་བར་་་་
ངེས་པས་ས་དྲུག་པ་ལ་འཚམས་གཟུངས་མི་དགོས་སྙམ་པ་སོགས་དཔྱད་པར་བྱ་བ་ནི་་་་
འདིའི་དོགས་གཅོད་ཀྱི་སྐོར་ལ་ཡོད་དོ། །ལམ་འབྲས་ཚོགས་བཤད་སློབ་བཤད་ཀྱི་གསུང་
སྒྲོས་ལས། དབུ་མའི་ལྟ་བ་དབང་རྣོན་གྱིས་གཏན་ལ་ཕེབས་ཐུབ་པ་སྲིད་ཀྱང་། དབང་རྟུལ་
གྱིས་གཞན་དུ་གོལ་བ་ཡང་ཡོད་པས་ན། ལྟ་ངན་མུན་སེལ་ལས། གདམས་ངག་ཐམས་ཅད་
ཀྱི་བརྡ་ཕར་བསྲེ་ཚུར་བསྲེའི་བློ་བཟོ་སྣ་ཚོགས་པས། གདམས་ངག་སོ་སོའི་ཐུན་མོང་མ་་་་
ཡིན་པའི་ཐ་སྙད་ཐམས་ཅད་ཆལ་ཆོལ་དུ་བཏང་ནས་གང་ལའང་ཡིད་བརྟན་མི་རུང་བར་
མ་བྱེད་ཅིག ཅེས་དང་། མ་བཅོས་ལྷུག་པ་དང་། ཤེས་པ་སོ་མ་དང་། རྟོག་པ་གང་ཤར་གྱི་་
རང་ཞལ་བལྟ་བ་དང་། རིག་པ་རྐྱང་དེད་དང་། རིག་པ་ཤེལ་སྒོང་ལྟ་བུ་དང་། སེམས་ཚོལ་
ལ་སོགས་པའི་མན་ངག་གཞན་གྱི་དོན་དང་། ཐ་སྙད་འདིར་མི་བསྲེ་ཞིང་། འདི་ནས་ཀྱང་
དེ་དག་ཏུ་བསྲེ་བར་མི་བྱ་སྟེ། བསྲེས་ན་མན་ངག་རང་རང་གི་སྲོལ་འཕྱུགས་ནས། སྔར་གྱི་
སྲོལ་མི་འདྲ་བ་གང་ཡོད་ཤོར་ཏེ། འདིའི་ལུཊ་ཞེས་བཞག་ཏུ་མེད་པའི་ཆལ་ཆོལ་དུ་སོང་་་་
ནས་བསྟན་པ་ལ་གནོད་པ་ཆེན་པོར་སྣང་བའི་ཕྱིར་རོ། །ཞེས་གསུངས་སོ། །ས་སྐྱ་པ་ཡིན་་་
.664



ཚད་ཀྱི་ལྟ་བ་དང་ཁས་ལེན་ཕྱོགས་གཅིག་ཏུ་འབབ་པའི་ངེས་པ་མི་འདུག་སྟེ། རོང་ཊིཀ་་་
པའི་ཕར་ཕྱིན་དུ། གཞི་ལམ་རྣམ་གསུམ་བདེན་གྲུབ་ཀྱི་སྐྱེ་མེད་དུ་རྟོགས་པའི་གཞི་ཤེས་་་
ཡོད་པའི་ཕྱོགས་གསུངས་པ་དང་། ཤེས་རབ་སྙིང་པོར། ཐོབ་པ་ཡང་མེད། མ་ཐོབ་པ་ཡང་
མེད་ཅེས་པའི་ཐད་ཀྱི་འགྲེལ་པར། དོན་དམ་དུ་ཐོབ་པ་མེད། ཀུན་རྫོབ་ཏུ་མ་ཐོབ་པ་མེད་
ཅེས་གསུངས་པ་དང་། གོ་བོ་རབ་འབྱམས་པའི་རྣམ་བཞག་རིམ་པའི་ཊིཀྐ་ལ་དགག་པ་་་
ཡོད་པ་དང་། ཤཱཀ་མཆོག་པའི་དྲི་བ་ལྷག་བསམ་རབ་དཀར་གྱི་དྲིས་ལན་ཡོད་པར་་་་་
གསུངས་ཀྱང་མ་མཐོང་ལ། གོ་རམ་པའི་འཇུག་པའི་དཀའ་འགྲེལ་དུ། སེམས་བསྐྱེད་སོ་་་
སོའི་ཐད་དུ་རྗེའི་གསུང་དྲངས་ནས་སྐྱོན་བརྗོད་མཛད་པ་རྣམས་ཡིག་ཆ་སོ་སོར་རྨེག་མེད་
དུ་བཅོས་པ་ཀུན་གྱིས་མཐོང་ཟིན་ལྟར་དང་། སྟག་ཚང་བས་ལྟ་བའི་རིམ་པ་གསུམ་སོགས་
ཀྱི་ཚུལ་གསུངས་པ་ལ་མཁས་གྲུབ་དུ་མས་མི་སྨྲ་བའི་བརྟུལ་ཞུཊ་ཀྱི་མགུལ་རྒྱན་ཕུལ་བ་་་
ཀུན་གྱི་མིག་ཡུལ་དུ་གསལ་བ་དང་། རོང་ཊིཀ་པ་དང་གོ་ཤཱཀ་བཅས་ཀྱིས། དོལ་པོ་པ་་་་
སེམས་ཙམ་པའི་གྲུབ་མཐའ་རྣམ་དག་ཁས་ལེན་མཁན་དུ་འདོད་པའི་ཕྱོགས། འཇམ་་་་་
དབྱངས་དགའ་བློའི་གོ་ལན་དུ་ཡོད་པ་དང་། མཁས་པ་ཆེན་པོ་གཡག་ཕྲུག་སངས་རྒྱས་་་
དཔལ་བས། ཀ་བུམ་སོགས་རྟག་པར་ཁས་ལེན་པ་དང་། རང་རིག་མངོན་སུམ་ནི་ཚད་མ་
ཡིན་ཀྱང་ཡུལ་མེད་པར་ཁས་བླང་བ་དང་། ཡང་ས་སྐྱ་པ་དག་གིས་ལམ་འབྲས་ཀྱི་ལྟ་བ་
ཐལ་རང་གི་ལྟ་བ་ལས་མཐོ་བར་བཞེད་པ་དང་། ས་སྐྱ་པ་དག་གིས་ཉན་རང་གིས་ཆོས་ཀྱི་
བདག་མེད་མ་རྟོགས་པར་བཞེད་པ་ལ་མཁས་པ་གཡག་ཕྲུག་པ་ཆེན་པོས་དགག་པ་མཛད་
ནས་ཉན་རང་གིས་ཆོས་ཀྱི་བདག་མེད་རྟོགས་པའི་དམ་བཅའ་བཞག་པ་ལ། བོ་དོང་་་་
ཕྱོགས་ལས་རྣམ་རྒྱལ་གྱིས་ཐེག་ཆེན་གྱི་སྦྱོར་ལམ་ཐེག་དམན་གྱི་སྦྱོར་ལམ་ལས་རྣམ་པའི་་
སྒོ་ནས་ཁྱད་པར་དུ་འཕགས་པ་མ་ཡིན་པར་ཐལ་བ་སོགས་འཕང་ཚུལ་དང་། གཡག་ཕྲུག་
པ་དང་། དེའི་སློབ་མ་བསོད་ནམས་སྐྱབས་བྱ་བས་ལྡོག་པ་རང་རིག་འཕེན་པ་ལྔ། གཞན་
རིག་འཕེན་པ་བཅུ་དྲུག་ཡོད་ཅེས་སོགས་རིགས་གཏེར་རྩ་འགྲེལ་ལ་ནང་འགལ་ཉེར་ལྔ་་་
ཙམ་ཁས་བླངས་པ་ལ། བོ་དོང་འཇིགས་བྲལ་གྱིས་ཕམ་པར་བྱས་པ་དང་། རོང་ཊིཀ་པས་
665



ཟླ་བ་གྲགས་པ་འཕཊ་ཡུལ་དུ་སྐྱེས་པའི་མཁས་པ་ཡིན་པ་མ་གཏོགས་ཁོའི་གཞུང་ཐམས་
ཅད་ནང་འགལ་གྱི་ཕུང་པོ་ཡིན། དེ་དག་གཅིག་པ་ཡིན་ཞེས་འཇིག་རྟེན་གྱིས་ཀྱང་ཁས་མི་
ལེན། ཞེས་པའི་ཤུཊ་ལ། འཇིག་རྟེན་ལས་གཞན་སྐྱེ་ཡོད་པར་སྨྲས། གཞན་ལས་སྐྱེས་པ་་་་
འཇིག་རྟེན་ལས་ཀྱང་མེད། །ཅེས་ཀྱང་དངོས་སུ་སྨྲས་པའི་ཕྱིར་དང་། ཀུན་བཏགས་ཀྱི་་་་
བདག་འཛིན་བཀག་པས་བདག་འཛིན་མཐའ་དག་མི་ཁེགས་པ་དང་། ཀུན་བཏགས་ཀྱི་སྐྱེ་
བ་མཐའ་དག་བཀག་པས་སྐྱེ་བ་མཐའ་དག་ཁེཊ་པར་འདོད་པ་ཡང་ནང་འགལ་ཡིན་ཞེས་
ཟེར་བ་ཡང་བོ་དོང་བས་བརྩད་ནས་ཕམ་པར་བྱས་ཚུལ་པཎ་ཆེན་ཕྱོགས་ལས་རྣམ་རྒྱལ་་
གྱི་རྣམ་ཐར་ངོ་མཚར་རྒྱ་མཚོར་གསལ་བ་དང་། པཎ་ཆེན་ཤཱཀ་མཆོག་པས་རྣམ་བདེན་་་་་
རྫུན་གྱི་ལྟ་བ་ལ་ཁྱད་པར་ཡོད་ཅེས་ཟེར་བ་དང་། དེའི་མཛད་པའི་དབུ་མ་རྣམ་ངེས་དང༌།
རྩོད་ཡིག་ཚིགས་བཅད་མ་གཉིས་སུ་ཀླུ་སྒྲུབ་ཟླ་གྲགས་གཉིས་ཚད་ལྡན་བྱས། ལུགས་གཉིས་
རྣམ་འབྱེད་ཟེར་བར། ཀླུ་སྒྲུབ་ཟླ་གྲགས་ཀྱིས་མེད་དགག་ཆད་སྟོང་བཤད་པ་ཉམས་སུ་་་་
ལེན་མི་རུང་ཞེས་བཤད་པ་དང་། ཡང་ཞིག་པ་ད་ལྟ་བ་དང་འདུས་བྱས་ཡིན་ཀྱང་རྟག་པ་
ཡིན་པ་ཀླུ་སྒྲུབ་ཀྱི་ལུགས་སུ་བྱས་པ་དང་། རང་རྐྱ་ཐུབ་པའི་རྫས་ཡོད་ཀྱིས་སྟོང་པ་གང་་་་
ཟག་གི་བདག་མེད་ཕྲ་མོར་བཞག་པ་དང༌། དྲང་དོན་གྱི་མདོ་ལ་དྲང་དོན་གྱི་དྲང་དོན། །
དྲང་དོན་གྱི་ངེས་དོན་གཉིས་དང་། ངེས་དོན་གྱི་དེ་ལ་ཡང་ངེས་དོན་གྱི་དྲང་ངེས་གཉིས་་
ཕྱེ་བ་དང་། སངས་རྒྱས་ལ་སེམས་སེམས་བྱུང་མེད། ལས་འབྲས་ཀྱི་རྟེན་དུ་གྱུར་བའི་བདག་
མེད་ཅེས་བཤད་པ་སྔ་ཕྱི་ནང་འགལ་བྱུང་བ་དང་། དེ་དག་སོ་སོ་རང་རང་རྗེས་འབྲངས་་་
དང་བཅས་ཏེ་ལུགས་མི་འདྲ་བ་འཛིན་པ། མང་ཐོས་ཀླུ་སྒྲུབ་རྒྱ་མཚོས་དབལ་གྱི་འཁྲི་ཤིང་
ཞེས་པར་རྒྱུད་བླ་མ་སེམས་ཙམ་ལུགས་སུ་བཀྲལ་བ་དང་། ངོར་ཆེན་ཀུན་བཟང་བས་་་་
མཛད་པའི་ཡན་ལག་དྲུག་པའི་འགྲེལ་བ་གནད་ཀྱི་ཟླ་ཟེར་ལས། སྣང་བ་སེམས་དང་་་་་་
སེམས་སྒྱུ་མ་དང༌། སྒྱུ་མ་རང་བཞིན་མེད་པར་སྒྲུབ་པ་གསུམ་ལས། ཕྱི་མ་ལ་རྟེན་འབྲེལ་་་
དང་བརྗོད་བྲལ་དུ་སྒྲུབ་པ་གཉིས་ཀྱི། དང་པོ་ནི་རྟེན་འབྲེལ་ཙམ་དུ་སྒྲུབ་པ་དང་། ཕྱི་མ་ནི་
སྒྱུ་འཛིན་གྱི་བློ་དེ་བརྗོད་བྲལ་ཙམ་དུ་སྒྲུབ་པ་ཡིན་ལ། བརྗོད་བྲལ་གྱི་དོན་ཡང་རང་བཞིན་
666



ལྷན་ཅིག་སྐྱེས་པའི་ཡེ་ཤེས་ལ་བྱ་དགོས་ཤིང་། དེ་ཡང་དགའ་བཞི་སྟོང་བཞི་སོགས་ཀྱི་་་་
ཐབས་ཀྱིས་སྒྲུབ་པར་བཤད་པས་སྟོང་ཉིད་སེམས་སུ་བཞེད་པར་ངེས་ལ། སེམས་ཅན་་་་་་
ཐམས་ཅད་ལ་རང་འཁྲུངས་སུ་ཡོད་པའི་ང་དང་ང་ཡིར་འཛིན་པའི་བདག་འཛིན་འཇིག་
ལྟ་ལྷན་སྐྱེས་ཀྱི་ཞེན་ཡུལ་ནི་གང་ཟག་གི་བདག་ཏུ་འཇོག་པའི་ཐ་སྙད་ནི་འདྲ་ལ། དེ་ཉིད་
ནི་མུ་སྟེགས་པས་སྒྲོ་བཏགས་པ་ལྟར་ཡུལ་རང་ངོས་ནས་ཐ་སྙད་དུ་མ་གྲུབ་ཀྱང་། བློ་ལྷན་
སྐྱེས་ཀྱི་ཞེན་ངོར་ཐ་སྙད་དུ་ཡོད་པར་བཤད་པ་དང་། ཐ་སྙད་ཀྱི་རྗེས་སུ་འབྲངས་པའི་་་
ལྷན་སྐྱེས་ཀྱི་བློ་རང་འགའ་བ་འདིས་ཕྱི་ནང་གི་དངོས་པོར་ཞེས་པ་ནི་རྟོག་པས་བཏགས་
ཙམ་མ་གཏོགས་དངོས་པོའི་རང་བཞིན་དུ་མ་གྲུབ་པས་དེ་ཉིད་ཆོས་ཀྱི་བདག་མེད་ཀྱི་་་་
དགག་བྱ་དང་། དེ་འདྲ་བའི་མངོན་ཞེན་དེ་བདག་འཛིན་གྱི་རྩ་བ་དང་། ཤེས་སྒྲིབ་ཏུ་་་་་
བཤད་པ་དང་། དགག་བྱ་བདེན་དངོས་མེད་པས། དེ་བཀག་པའི་བདེན་མེད་ཀྱང་དོན་ལ་
མེད་པའི་ངེས་ཤེས་རྙེད་དགོས་པར་བཤད་པ་སོགས་ལ་ལུང་དང་རིགས་པས་བརྟགས་་་་
ནས་སྤུ་རིས་འབྱེད་དགོས་པ་མང་དུ་ཡོད་པ་ལྟར་ས་ལུགས་ཀྱི་ཡིག་ཆ་གཞན་མང་བོ་ཡང་
དེ་དང་འདྲ་བ་ཤས་ཆེ་མོད། རྗེ་བཙུན་གྲཊ་པའི་མངོན་རྟོཊ་ལྗོན་ཤིང་ལས། དོན་དམ་པར་
ཡོད་དོ་ཞེ་ན། འོ་ན་ཡོད་པའི་མཐར་ལྟུང་བའི་ཕྱིར། དབུ་མའི་ལམ་མ་ཡིན་ནོ། །འོ་ན་ཁྱེད་
དོན་དམ་པར་མེད་པར་འདོད་པའི་ཕྱིར། ཁྱོད་ཀྱང་མེད་པའི་མཐར་ལྟུང་བར་འགྱུར་རོ་་
ཞེ་ན། ཁོ་བོ་ཅག་དོན་དམ་པར་མ་གྲུབ་པའི་ཕྱིར་མེད་པར་མི་འདོད་དོ། །འོ་ན་ཁྱོད་གང་
དུ་འདོད་ཅེ་ན། ཁོ་བོ་ཅག་ཀུན་རྫོབ་ཏུ་ཇི་ལྟར་གནས་པ་དེ་ལྟར་འདོད་དེ། ཀུན་རྫོབ་ཆད་
པའི་མཐའ་ལས་གྲོལ་ལ། དོན་དམ་པར་གང་དུ་ཡང་མ་གྲུབ་པས་མཐའ་ཐམས་ཅད་ལས་
གྲོལ་བའི་དབུ་མ་ཞེས་དང་། རྗེ་རེད་འདའ་བའི་བཤེས་སྤྲིངས་འགྲེལ་པར། དངོས་པོ་་་་་
རྣམས་ནི་མཐའ་བཞིའི་སྐྱེ་བ་དང་བྲལ་བས་རྐྱེན་འདི་བ་ཙམ་གྱི་རྒྱུ་དང་རྐྱེན་ལ་རག་ལས་
ཏེ་འབྱུང་བ་ཡིན་ལ། དེ་ཉིད་ནི་མཐར་འཛིན་གྱི་ལྟ་བ་ཐམས་ཅད་ཀྱི་གཉེན་པོ་རྟེན་ཅིང་་
འབྲེལ་བར་འབྱུང་བ་དབུ་མའི་ལམ་ཞེས་བྱ་སྟེ་ཞེས་དང་། དེ་དག་ནི་རྟེན་ཅིང་འབྲེལ་བར་
འབྱུང་བ་ཡིན་པའི་ཕྱིར་རང་བཞིན་མེད་པ་ཡིན་ལ། ཞེས་གསུངས་པ་ལྟ་བུ་ནི་རྗེའི་གསུང་
667



དང་ཤིན་ཏུ་མཐུན་ནོ། །དེས་ན་བདག་འཛིན་ཤོག་འདེབས་ལས། ལ་ལ་སྣང་བ་སེམས་སུ་
བྱས། །སེམས་ནི་སྟོང་པར་ཐག་གཅོད་ཅིང༌། །སྟོང་པ་སྒྱུ་མར་བྱས་ནས་སུ། །སྒྱུ་མ་རང་་་་་་
བཞིན་མེད་པར་བསྒོམ། །དེ་ནི་གནས་ལུཊ་སྒོམ་པར་འདོད། །དེ་ནི་ཀུན་རྫོབ་ཁོ་ན་ཡིན། །
ལེགས་ན་སྒྱུ་མར་སྒོམ་པ་ཙམ། །ཞེས་གསུང་བ་སོགས་མང་བས་ས་སྐྱ་པ་ཡིན་ཚད་ཀྱི་བརྡ་
འདྲ་པར་བྱས་པའི་སྒོ་ནས་རྗེ་བླ་མའི་རིང་ལུགས་འདི་ལ་ཤན་མི་བསྲེ་བར་ཞུ། ལམ་འབྲས་
ཀྱི་མན་ངག་ལ་ཚད་མ་བཞི་ལྡན་གསང་ཆེན་སློབ་བཤད་ཀྱི་མན་ངག་ཏུ་བསྔགས་པ་ནི་་་་
དོན་གནས་ཁོ་ན་ཡིན་རུང་བརྡ་སྦྱོར་གྲཊ་ཆེ་ཆུང་གི་ཁྱད་ཙམ་ལས་གྲུབ་མཐའ་གཞན་་་་་
རྣམས་ལ་ཚད་མ་བཞི་ལྡན་མེད་པ་མ་ཡིན་ཏེ། གྲུབ་མཐའ་གཞན་རྣམས་ལ་ཡང་རྡོ་རྗེ་་་་
འཆང་ནས་རང་གི་རྩ་བའི་བླ་མའི་བར་གཞི་དུས་ཀྱི་དྲི་མ་སྦྱོང་ཞིང་ལམ་འབྲས་ཀྱི་སྨིན་་་་
བྱེད་ཚང་བའི་དབང་བཞིའི་རྒྱུན་མ་ཆད་པར་ཡོད་པས། དབང་གི་ཆུ་བོ་མ་ནུབ་པ་ཡང་་་་
ཡོད། བླ་མ་སྔ་མ་སྔ་མའི་བྱིན་རླབས་ལ་བརྟེན་ནས་ཕྱི་མ་ཕྱི་མའི་ཐུགས་རྒྱུད་ལ་མདོ་རྒྱུད་
དང་མཐུན་པའི་རིམ་གཉིས་ཀྱི་རྟོགས་པ་ཚད་ལྡན་སྐྱེ་བ་ཡོད་པས་བྱིན་རླབས་ཀྱི་བརྒྱུད་་
པ་མ་ཉམས་པ་ཡང་ཡོད། ཏིང་ངེ་འཛིན་གྱི་དྲོད་རྟགས་ལ་དྲོད་རྟགས་སུ་ངོ་ཤེས་པ་ཡོད་
པས་གདམས་ངག་གི་ཀ་མ་ལོག་པ་ཡང་ཡོད། རང་གི་ཉམས་སུ་མྱོང་བའི་རྟོཊ་པ་ལ་རྒྱུད་་་
སྡེ་དང་མཐུན་པར་ངེས་ཤེས་ཁྱད་པར་ཅན་སྐྱེས་པ་ཡོད་པས་མོས་གུས་ཀྱིས་བསམ་པ་་་་
ཚིམ་པ་ཡང་ཡོད་ལ། དེ་དག་མེད་ཅེས་སྨྲ་ནུས་པ་སུ་ཡང་མེད་པའི་ཕྱིར། དེ་བཞིན་དུ་བླ་མ་
ལ་ཡུན་རིང་པོར་གསོལ་བ་བཏབ། གསེར་གྱི་མཎྜལ་ཕུལ། མཁའ་འགྲོ་མཉེས་པར་བྱེད་་་་
པའི་ཚོགས་ཀྱི་འཁོར་ལོ་རྒྱ་ཆེར་བསྐོར་བ་སྙན་བརྒྱུད་དང་པོའི་རྟེན་འབྲེལ། སོ་སོའི་ཐད་
དུ་ངེས་པར་དགོས་པ་དབང་བྱིན་རླབས་ལུང་རྣམས་ཚང་བར་གནང་བ་སྙན་བརྒྱུད་་་་་་
གཉིས་པའི་རྟེན་འབྲེལ། སྣང་གསུམ་ནས་བཟུང་དབང་བཞི་བའི་བར་གྱི་ཁྲིད་རྣམས་བླ་་་
མས་ཀྱང་དམར་ཁྲིད་དུ་བསྟན། སློབ་མས་ཀྱང་མྱོང་ཐོན་མ་བྱུང་གི་བར་དུ་བསྒོམ་པ་སྙན་
བརྒྱུད་གསུམ་པའི་རྟེན་འབྲེལ། དེ་ལ་བརྟེན་ནས་སྙན་བརྒྱུད་བཞི་བའི་རྟེན་འབྲེལ་བླ་མ་
ལ་རྡོ་རྗེ་འཆང་དངོས་ཀྱི་མོས་གུས་སྐྱེས་ཤིང་སྒྲོ་འདོགས་ཐམས་ཅད་ཅིག་ཅར་ཆོད།
668



ཉམས་དང་རྟོགས་པའི་མཚོ་རྡོལ། རྟེན་འབྲེལ་ཐམས་ཅད་རང་འགྲིགས་ཏུ་གྱུར། ཅེས་ཚད་
མ་བཞི་དང་སྙན་བརྒྱུད་བཞིའི་རྟེན་འབྲེལ་གསུངས་པ་ཡང་ཕྱག་རྫོགས་ཀྱི་མཁས་གྲུབ་དུ་
མར་ཚང་ལ། སློབ་བཤད་ཀྱི་གོ་དོན་ཟུར་ཙམ་ནི། མཁན་ངག་དབང་ཆོས་གྲགས་ཀྱི་རྣམ་་
ཐར་ལས། ཐེག་ཆེན་ཐུན་མོང་བའི་ཉམས་ལེན་དང་སྣང་བ་གསུམ་ནས་དངོས་རྒྱུའི་དབང་
ཉིད་ཁྲིད་དུ་བྱས། དེའི་རྒྱུན་སྐྱོང་བ་སློབ་བུ་རྗེས་བཟུང་ནས་ཐ་མལ་རྣམ་རྟོག་སྦྱོང་་་་་་
བསྐྱེད་རིམ་གྱི་ངོ་སྤྲོད་ཀྱི་ཚུལ་དང་། བར་དུ་ལས་ཀྱི་དབང་ཉིད་ཁྲིད་དང་། དེའི་རྒྱུན་སྐྱོང་
བ་གྱ་ནོམ། ལྷ་ཞེན་སྦྱོང་བ་རྫོགས་རིམ་ངོ་སྤྲོད་དང་། ཐ་མ་འབྲས་བུ་ལ་འཚམས་སྦྱོར་བ་་
གོང་མ་གསུམ་གྱི་དབང་ཁྲིད་དང་། དེའི་ལྟ་བ་ངོ་བོ་ཉིད་གསུམ་གྱི་རྒྱུན་སྐྱོང་བ་སྒོ་གསུམ་
ལ་ཡེ་ཤེས་སྐྱེས་པའི་རྣམ་རྟོག་སྦྱོང་བ་གོང་མ་གསུམ་གྱི་ཁྲིད་ཉིད་ངོ་སྤྲོད་ཀྱི་ཚུལ་དུ་བྱེད་་
པས་ན། རྒྱུ་མཚན་དེའི་ཕྱིར། འགོ་བཤད་ཐབས་ནས་མཇུག་བཀྲ་ཤིས་ཡན་ལ་རྒྱུད་ཐམས་
ཅད་ཀྱི་སྙིང་པོ་རིན་པོ་ཆེ་སྣང་བའི་དོན་ཉིད་གཏན་ལ་ཕབ་ཅིང་འགྲོས་དེ་ཉིད་སྦྱར་བས་
ན་དབྱེར་མེད་དོན་སྨྲ་བ་དེ་ལ་སློབ་བཤད་ཀྱི་ཆོས་ཞེས་ས་སྐྱ་གོང་མ་རྣམས་ནས་ད་ལྟའི་་
བར་དུ་སྐལ་བ་ཅན་རེ་རེ་ལ་བཞུགས་པ་འདི་ལགས། ཞེས་ཡོད་པས་དེ་ལྟར་ན་ཉམས་ལེན་
བྱིན་རླབས་བརྒྱད་པ་ཐམས་ཅད་དང་། མར་མི། ཇོ་འབྲོམ། རྡོ་རྗེ་མཆེད་གསུམ་སོགས་ཀྱི་
བཤད་སྒྲུབ་ཀྱི་སྲོལ་ལ་སློབ་བཤད་ཀྱི་དོན་ཚང་བར་མ་ཟད་ལམ་འབྲས་ཀྱི་གནད་ཐམས་
ཅད་རྗེ་བླ་མའི་རིང་ལུགས་དྲི་མ་མེད་པ་འདི་ཉིད་ཀྱི་ནང་དུ་འདུ་བ་ཡིན་ཏེ། རྗེ་བསྟོད་་་
འགྲེལ་བསྟན་པའི་དེ་ཉིད་སྣང་བ་ལས། ལམ་འབྲས་རྡོ་རྗེ་ཚིག་རྐང་དུ། ཐོག་མར་སྣང་་་་་
གསུམ་གྱི་ཁྲིད་ཀྱི་སྒོ་ནས་དལ་འབྱོར་རྙེད་དཀའ། འཆི་བ་མི་རྟག་པ། ལས་རྒྱུ་འབྲས། །
འཁོར་བ་སྤྱི་དང་བྱེ་བྲག་གི་ཉེས་དམིགས། ངེས་འབྱུང་བྱང་ཆུབ་ཀྱི་སེམས་ལ་གོམས་པར་
བྱེད་ཅིང་། དེ་ནས་རྒྱུད་གསུམ་དུ་བསྟན་པ་ལྟར་གདན་གསུམ་ཚང་བའི་རྡོ་རྗེ་སློབ་དཔོན་
གྱི་དྲུང་ནས་དབང་རྣམ་པར་དག་པ་མནོས་ཏེ། དམ་ཚིག་ཉི་ཤུ་ཚུལ་བཞིན་དུ་བསྲུངས་་་་
ཤིང་། གསལ་སྟོང་ཟུང་འཇུག་ལམ་གྱི་སྲོག་ཏུ་བྱས་ཏེ་བཅུ་གསུམ་རྡོ་རྗེ་འཛིན་པའི་གོ་་་་
འཕང་སྒྲུབ་པའི་བར་གྱི་ཉམས་ལེན་ཚོམ་བཅོ་བརྒྱད་དུ་བསྡུས་ནས་བསྟན་པ་ལྟ་བུ་སྟེ། །
669



འདི་ཡང་མིང་གི་འདོགས་ཚུལ་ཙམ་ལས། དོན་ལམ་ཐུན་མོང་བས་རྒྱུད་སྦྱངས་ཤིང་། དེ་་
ནས་སྔགས་ལ་ཞུགས་ཏེ་རིམ་གཉིས་ལ་སློབ་པར་གསུངས་པ་དང་གནད་གཅིག་གོ་ཞེས་་་
གསུངས་པ་ལྟར་རོ། །སྤྱིར་འཇམ་མགོན་གཉིས་པ་ས་པཎྜི་ཏ་ཀུན་དགའ་རྒྱལ་མཚན་གྱིས་
ཚད་མ་རིགས་གཏེར་མཛད་པ་དེའི་གཞུང་བཤད་ཀྱི་ཆུ་བོ་འབབ་པའི་རྒྱུན་ལས་བྱེ་མདོ།
དབུ་སེམས་ཀྱི་འདོད་པ་མི་འདྲ་བའི་རྣམ་བཞག་གི་རླབས་འཕྲེང་ཆད་མེད་དུ་གཡོ་བ་་་་
ལུང་རིགས་ལ་སྦྱངས་པ་སུས་ཀྱང་བསྙོན་དུ་མེད་པར་མ་ཟད། རྗེ་བཙུན་བསོད་ནམས་རྩེ་
མོས། སྐྱེས་ཐོབ་བློ་གྲོས་མཆོག་ལྡན་རབ་ཏུ་བརྟན་པའི་གཞི། །རྟོག་གེའི་གཞུང་ལུགས་མང་
ཐོས་སྲ་བརྟན་བརྩེགས་པའི་སྤོ། །བདེ་བར་གཤེགས་གསུང་དྲི་མེད་ལུང་གི་ཁ་བ་ཡིས། །
རྣམ་པར་དཀར་གྱུར་ཐོས་པའི་གངས་ཀྱི་རི་ཡི་རྩེར། །རིགས་ཚུལ་སྦྱངས་པ་ལས་བྱུང་་་་་་
བསམ་པ་མཐར་ཕྱིན་ལུས། །བློ་གྲོས་ཤུགས་ཆེན་རྩལ་ལྡན་རིགས་པ་ཡངས་པའི་བྲང་། །
རིགས་ཚུལ་ཐོགས་མེད་ཀུན་ལ་གོ་མཚན་ཡན་ལག་ཅན། །གཞུང་གཞན་འཇིགས་བསྐྱེད་་་
བདག་མེད་དོན་རྟོགས་བརྗིད་ལྡན་དབུ། །རྟོགས་པའི་ཡུལ་ལ་དཔྱོད་བློས་རབ་ཏུ་གཞིག་་
གྱུར་ནས། །དུས་མཐའ་རྡུལ་མཐའ་ཐུག་མེད་གཟིགས་པའི་སྤྱན་དམར་བ། །ལྡོག་རྫས་ཐ་་་
དད་ཅིག་གྱུར་གཅིག་ལ་ཐ་དད་ཚུལ། །བསམ་ཡས་འདྲེས་དང་མ་འདྲེས་མཁྱེན་པའི་རལ་
བ་ཅན། །དཔྱོད་པའི་དཀྱིལ་འཁོར་རབ་ཏུ་ཡངས་པའི་ཞལ་མཛེས་ལ། །འགལ་འབྲེལ་་་་་
རིགས་པ་ལས་གྲུབ་རྣམ་དཀར་མཆེ་བ་གཙིགས། །སྤྲོས་བྲལ་ཆོས་ཀྱི་རོ་ཡིས་ཀུན་ནས་ཚིམ་
པའི་ལྗགས། །དངོས་འཛིན་རི་དྭགས་སྐྲགས་མཛད་སྟོང་ཉིད་ང་རོ་སྒྲོགས། །བདེན་གཉིས་
དོན་རྟོཊ་དཔལ་ལྡན་ཐུཊ་ཆེན་གོམས་སྟབས་ཀྱིས། །ཕྱིར་རྒོལ་གླང་ཆེན་དྲེགས་པའི་མགོ་་
བོར་རྣམ་འཕྱངས་ཏེ། །སྡེབ་སྦྱོར་མ་དཀྲུགས་གསལ་བའི་སྡེར་མོ་རབ་རྣོ་བས། །ལྟ་ངན་་་་
ཀླད་ཁྲག་མ་ལུས་རྩད་ནས་འདོན་མཛད་འདུད། །ཨེ་མ་ལྷག་པའི་ཤེས་རབ་བསླབ་ལྡན་ས་
སྟེང་ན། །དོ་ཟླ་ཀུན་སྤངས་སེངྒེ་དང་མཚུངས་རྟོགས་གྱུར་ནས། །སྟོན་ཕྱིར་སྟོན་པ་སངས་
རྒྱས་བླ་མ་དོན་ལྡན་མཚན། །ཕྱྭ་པ་ཆོས་ཀྱི་སེངྒེའི་ཞབས་ལ་མགོས་ཕྱག་འཚལ། །ཞེས་་་་་
སོགས་ཕྱ་པ་ཆོས་ཀྱི་སེངྒེ་ལ་བསྟོད་པ་རྒྱ་ཆེར་མཛད་ཅིང་རིགས་པའི་གཞུང་གི་འཕྲིན་་་་་
670



ལས་སྤེལ་བའི་དོན་བཞིན་ས་སྐྱ་ཕྱོགས་ལ་བཀའ་པོད་ཀྱི་འཆད་ཉན་དང་མཚན་ཉིད་ཀྱི་་
རིགས་ལམ་དགག་སྒྲུབ་ཀྱི་སྲོལ་དར་རྒྱས་སུ་བྱུང་བས་མང་ཐོས་ཀླུ་སྒྲུབ་རྒྱ་མཚོ་དང་ས་སྐྱ་
པ་ངག་དབང་ཆོས་གྲགས་སོགས་དུས་ཕྱིས་བར་དུ་དབུ་ཕར་བྱམས་ཆོས་སོགས་ཀྱི་ཡིག་ཆ་
མཛད་མཁན་མང་དུ་བྱུང་བ་འདི་བཞིན་ལགས་པས་ལུང་རིཊ་དང་འགལ་བའི་གྲུབ་་་་་་
མཐའ་ནི་ས་སྐྱའི་རིང་ལུཊ་སུ་བྱེད་པའི་གོ་སྐབས་ཤེས་བྱ་ལ་མི་སྲིད་དོ། །འོན་ཀྱང་ས་སྐྱའི་
ཀྱི་རྡོར་གྱི་བླ་མའི་རྣལ་འབྱོར་འགའ་ཞིག་ཏུ། བླ་མ་དང་རང་སེམས་དབྱེར་མེད་དུ་གྱུར་་་
པར་བསམ། ལུས་བསམ་གཏན་གྱིས་སྤྱོད་ལམ་བསྒྲིམས། ངག་རླུང་རང་སར་བཞག མིག་་་
མདུན་གྱི་ནམ་མཁར་ཕྱེད་བཙུམ་རན་པར་བལྟ། སེམས་ཁོང་ལྷོད་ལ་དུས་གསུམ་གྱི་རྟོག་་
པའི་རྒྱུ་འགྲུལ་བཅད་དེ། སེམས་ཀྱི་གདངས་ཅི་ཡང་མ་ཡིན་པ། གདང་གང་དུའང་མ་་་་
འགག་པ། རྩལ་མོས་གུས་དུང་ངེ་བ། བསྒོམ་བྱ་སྒོམ་བྱེད་དང་བྲལ་བ་གསལ་ལེ་ཧྲིག་གེ།
སྟོང་སང་ངེ་བའི་ངང་དུ་ཅི་ནུས་བཞག་ཅེས་དང་། ཀྱེ་རྡོར་དབང་ཆོག་ཏུ། མདོར་ན་་་་་
སེམས་ཀྱི་གཤིས་ཅིར་ཡང་མ་ཡིན་པ། གདངས་བདེན་མེད་དུ་མ་འགག་པ། རྩལ་ལྷ་སྐུར་་
འཆར་བ། བསྒོམ་བྱ་སྒོམ་བྱེད་ལས་འདས་པ་ནམ་མཁའ་ལྟ་བུར་ཤེས་པར་བྱས་ལ་འཛིན་
མེད་དུ་བཞག ཅེས་དང་། འབྲུག་རྒྱལ་དབང་གསུམ་པ་སྤོས་སྐྱ་ན་བཞུགས་པའི་མདུན་དུ་
དཀའ་རབ་འབྱམས་མང་པོས་ཕྱག་ཆེན་དང་། ཨོན་བསྙེན་སྒྲུབ་རྟཊ་གསལ་དུ་བཀོད་པའི་
བགྲོ་གླེང་མང་པོ་བྱེད་པར། འགའ་ཞིག་གིས། རྟག་པའི་དངོས་པོ་ཡོད། དེ་བདེ་གཤེགས་་
སྙིང་པོ་ཡིན། ཇོ་ནང་ཀུན་མཁྱེན་ཆེན་པོས་དེ་ལྟར་བཞེད། ཅེས་ཟེར་བ་ལ་མི་འཐད་ཟེར་
མཁན་ཡང་མ་བྱུང་བར་བཤད་པ་དང་། རྫོགས་ཆེན་གནས་ལུགས་གཅེར་མཐོང་། ཀློང་་་་
ཆེན་རྣལ་འབྱོར་གྱིས་ཁ་ཆེམས་སུ་བྲིས་ཞེས་པ་ལས། རྫོགས་པ་ཆེན་པོའི་དོན་གྱི་འཇོག་སོ་
ནི། ད་ལྟའི་རང་སེམས་བཅོས་མེད་ལྷུག་པ་བསྒྱུར་བཀོད་སྤུ་ཙམ་ཡང་མ་སོང་བའི་གསལ་
རིག་རྗེན་པ་འདི་ཡིན། དེ་ཉིད་དུས་རྟག་པར་ཟ་ཉལ་འགྲོ་འདུག་གང་གི་སྐབས་སུ་མ་་་་
བརྗེད་དྲན་པས་སྐྱོང་བ་དེ་སྒོམ་ཡིན་ཀྱང་ཤེས་སྒྲིབ་དང་མ་བྲལ་བར་དུ་བདེ་གསལ་མི་་་
རྟོག་གསུམ་གྱི་ཉམས་དང་མ་འདྲེས་པ་ཞིག་འོང་མི་སྲིད་ཅེས་དང་། རྣམ་རྟོག་ངོ་ཤེས་ནས་
671



ཆོས་སྐུར་གྲོལ་བ། རྣམ་རྟོག་ཁོ་རང་ཆོས་སྐུར་གྲོལ་བ། རྣམ་རྟོག་ཕན་མེད་གནོད་མེད་དུ་
ཆོས་སྐུར་གྲོལ་བ་རིམ་པར་འོང་། ཞེས་སོགས། ས་སྐྱ་ཕྱག་རྫོགས་ཇོ་ནང་སོགས་བརྡ་ཕྱོགས་
གཅིག་ཏུ་འདྲེས་པ་དབྱེ་དཀའ་བའི་ཚོད་དུ་སྣང་བས་འཕཊ་ཡུལ་གྲུབ་མཐའ་བཞིའི་་་་་
གཞུང་གི་བརྡ་སྐད་གཙང་མ་ལ་སྦྱངས་པ་གལ་ཆེའོ། །ས་སྐྱ་པ་ལ་ཁས་ལེན་མི་འདྲ་བ་མང་
དུ་ཡོད་ཀྱང་གསལ་སྟོང་འཛིན་མེད་ཀྱི་རིག་པ་འདི་སློབ་བཤད་ཀྱི་གསང་གནད་ཆེན་པོར་
བསྔཊ་པ་ནི་ཚར་ཆེན། འཇམ་དབྱངས་མཁྱེན་བརྩེ། མང་ཐོས་ཀླུ་སྒྲུབ་པ། ས་སྐྱ་ངག་དབང་
ཆོས་གྲཊ་པ་སོགས་ཀྱི་གསུང་ན་ཤིན་ཏུ་མང་བས་ན་ཚིག་གི་སྒྲོན་མེར། ས་སྐྱ་པ་ལ་ནང་་་
གསེས་ཀྱི་ལྟ་གྲུབ་མི་མཐུན་པ་མང་དུ་ཡོད་ཀྱང་ཚར་ཆེན་བློ་གསལ་རྒྱ་མཚོ་སོགས་སློབ་་་
བཤད་རྗེས་འབྲང་དང་བཅས་པ་རྣམས་ཀྱིས་གསལ་སྟོང་འཛིན་མེད་ཀྱི་རིག་པ་གནས་་་་
ལུགས་མཐར་ཐུག་ཡིན་ཟེར་ཞེས་གསུངས་སོ། །
འདི་ལས་བརྩམས་ཏེ་ལམ་འབྲས་སློབ་བཤད་ཀྱི་བརྒྱུད་ཚུལ་སོགས་རྗེ་བཙུན་་་་
གྲགས་པའི་ལམ་འབྲས་ཀྱི་བརྒྱུད་འདེབས་དང་རྩ་ཚིག འགྲོ་མགོན་འཕགས་པའི་ལམ་་་
འབྲས་ཀྱི་གསན་ཡིག་སོགས་དཔང་དུ་བཞག་ནས་འཆད་པ་སྐབས་སུ་བབ་ཀྱང་དོ་གལ་ཧ་
ཅང་མི་ཆེ་བ་དང་། མང་བས་འཇིགས་ནས་བཏང་སྙོམས་སུ་བཞག་གོ། །དཔལ་ལྡན་ས་སྐྱ་
པ་རྣམས་གངས་ཅན་གྱི་བསྟན་པའི་ཆུ་མགོར་ཀུན་གྱིས་བཀུར་བའི་གནས་སུ་མ་ཟད། ས་
སྐྱ་པ་མང་གི་རང་ལུགས་ལ་ཡང་ས་ལུགས་དང་། གྲུབ་མཐའ་གཞན་གྱི་ལྟ་སྒོམ་སྤྱོད་གསུམ་
མཐུན་པ་དང་། ཆོས་བརྒྱུད་གཅིག་པར་བཞེད་སྣང་སྟེ། གུར་གྱི་ཆོས་འབྱུང་བསྟན་པའི་་་
ཉིན་བྱེད་ལས། དྭགས་པོ་བཀའ་བརྒྱུད་ཀྱི་ནང་ཚན་ཕག་མོ་གྲུབ་པ་ས་སྐྱའི་བླ་ཆེན་དང༌།
རྗེ་བཙུན་གྲཊ་པ་རྒྱལ་མཚན་གྱི་སློབ་མ་ཡིན་པས་འབྲུག་པ་རྣམས་ས་སྐྱའི་ཆོས་བརྒྱུད་་་་་
འཛིན་མཁན་དང་། སྟག་ལུང་ཐང་པ་དང་། སྐྱུ་ར་རིན་ཆེན་དཔལ་ཡང་དེའི་སློབ་མ་དང༌།
དུས་གསུམ་མཁྱེན་པའམ། ཁམ་པ་དབུ་སེ་ཞེས་གྲགས་པ་ཡང་ས་ཆེན་གྱི་དངོས་སློབ་ཨ་
སེང་དང་། སྒ་ལོ་ལ་ཐུག་པ་དང་། ཤངས་པ་བཀའ་བརྒྱུད་ཀྱི་ནང་ཚན་རྨོག་ཅོག་པ་ཡང་ཨ་
སེང་གི་སློབ་མ་དང་། གཉན་སྟོན་སྦས་པའི་རྣལ་འབྱོར་ཡང་རྗེ་བཙུན་གྲགས་རྒྱན་ལ་ཐུག་
672



པ་དང་། སངས་རྒྱས་སྟོན་པ་ཡང་ཆོས་རྒྱལ་འཕཊ་པའི་སློབ་མ་དང་། ཞང་འགྲོ་བའི་་་་་
མགོན་པོ་གཡུ་བྲག་པ་ཨ་སེང་གི་སློབ་མ་ཡིན་པ་དང་། ཤོང་བློ་བརྟན། དཔང་བློ་བརྟན།
ལོ་ཆེན་བྱང་རྩེ་སོཊ་ཀྱང་ཆོས་རྒྱལ་འཕགས་པ་དང་། དཔལ་ལྡན་བླ་མ་དམ་པའི་དངོས་་་
སློབ་ཡིན་ཚུལ་དང༌། རྗེ་ཡབ་སྲས་གསུམ་ཀྱང་རྗེ་བཙུན་རེད་འདའ་བ་ཆེན་པོའི་སློབ་མ་་་
ཡིན་པ་སོཊ ་སྒྲུབ་བྱེད་མང་དུ་བཀོད་ནས། དེ་ལྟར་ཐུབ་དབང་རྒྱལ་ཚབ་ས་སྐྱ་པའི། །ཆོས་
ཀྱི་བརྒྱུད་པ་འཛིན་པའི་སློབ་མ་རུ། །མ་གྱུར་གངས་རིའི་ཁྲོད་འདིར་བསྟན་འཛིན་དུ། །
ཞལ་གྱིས་འཆེས་པའི་གང་ཟག་གཅིག་ཡོད་མིན། །ཞེས་གསུངས་སོ། །སྤྱིར་ན་བསྟན་པའི་ཉི་
མ་མཁས་གྲུབ་དགེ་ལེགས་དཔལ་གྱི་གསུང་ལས། ལམ་འབྲས་རྡོ་རྗེ་ཚིག་རྐང་རྒྱུད་གསུམ་་
དང་ཁྱད་པར་མེད་པར་ཡིད་ཆེས་ཀྱི་གནས་སུ་ཁོ་བོས་རྐང་ཚུཊ་པ་ཉིད་དུ་སྔོན་ཆད་ཀྱང་
ལན་གཅིག་མ་ཡིན་པར་དབྱངས་སུ་བསྒྲཊ་ཤིང༌། ད་དུང་དེ་ལ་གཞན་སུས་ཀྱང་སྒྲུབ་་་་་
དགོས་པ་མི་འདོད། རྗེ་ས་སྐྱ་པ་ཆེན་པོ་ཡབ་སྲས་དང་། ཆོས་རྗེ་པན་ཆེན་བདེ་བར་གཤེཊ་
པའི་གསུང་རབ་མདོ་རྒྱུད་མཐའ་དག་ལ་མཁྱེན་པ་ཐོགས་མེད་དུ་རྒྱས་ཤིང་། བསྐྱེད་རྫོཊ་
ཀྱི་ཏིང་ངེ་འཛིན་ཕུལ་དུ་བྱུང་བ་ལ་ཡང་མངའ་བརྙེས་པ་ལྷག་པའི་ལྷ་དང་གྲུབ་ཆེན་བིརླ་
པ་ལ་སོཊ་པ་དུ་མས་དངོས་སུ་བྱིན་གྱིས་བརླབས་པའི་བསམ་གྱིས་མི་ཁྱབ་པའི་རྣལ་་་་་་
འབྱོར་གྱི་དབང་ཕྱུག་ཡིན་པར་ཁོ་བོས་ཡུན་ཤིན་ཏུ་རིང་མོའི་གོང་ནས་ལེཊ་པར་གྲུབ་་་་
ནས་ཚིག་ཙམ་མ་ཡིན་པའི་དད་པ་བརྟན་པོ་ཐོབ་ཟིན་གསུངས་པ་ལྟར་གོ་དགོས་སོ། །
རྨོངས་པའི་ཁང་བུར་འགལ་འདུའི་བྲག་ཆ་ལ། །ལེཊ་བཤད་སྐད་དུ་སྒྲོགས་པའི་ངལ་བ་་་
ལས། །ས་རྙིང་ཀར་འབྲུག་འདོད་ཚུལ་ཆ་ཤས་རེའི། །སྟོང་ཁུན་དར་གྱི་རི་མོ་བལྟས་ན་ལེཊ། །
གང་གི་ལེཊ་པར་བཤད་པའི་འོད་དཀར་གྱིས། །དཔྱོད་ལྡན་སྙིང་ལ་བསིལ་བ་སྟེར་བ་ནི། །
དྲི་བྲལ་སྟོན་གྱི་ནམ་མཁའ་དྭངས་པ་ལ། །རྒྱུ་སྐར་ཟིལ་གྱིས་གནོན་པའི་ཟླ་བ་བཞིན། །རྣམ་
ཀུན་མཁྱེན་པའི་ཡེ་ཤེས་དཀྱིལ་འཁོར་ལས། །སྤྲོས་པའི་ལེཊ་བཤད་འོད་ཟེར་ཆ་ཙམ་གྱིས། །
རྨོངས་པའི་མུན་པ་གཏན་ནས་དྲུང་འབྱིན་མཁན། །བླ་མ་དེ་ཡིས་བྱང་ཆུབ་བར་དུ་སྐྱོངས།།
ཞེས་པ་ནི་བར་སྐབས་ཀྱི་ཚིཊ་སུ་བཅད་པའོ། །
673



༢. རྙིང་ལུགས་རྫོགས་ཆེན་གྱི་ལྟ་བ་བཤད་པ།
གཉིས་པ་སྔ་འགྱུར་བའི་ཀ་དག་གི་ལྟ་བ་ནི། རྫོཊ་ཆེན་པ་རྣམས་ཀྱིས་དྲི་མ་དང་
བྲལ་བའི་ད་ལྟའི་རིག་པ་འདིའི་ནང་དུ་ཆོས་ཐམས་ཅད་རྫོཊ་པས་རྫོཊ་ཆེན་ཞེས་རྫོཊ་་་་་
ཆེན་གྱི་དོན་དེ་ལྟར་བཤད་མོད། ད་ལྟའི་རིག་པ་འདི་དྲི་བྲལ་ཡིན་མིན་དཔྱད་དགོས་སོ། །
རྫོཊ་ཆེན་ལ་སེམས་སྡེ། ཀློང་སྡེ། མན་ངག་གི་སྡེ་གསུམ་ཡོད་པ་ལས་སེམས་སྡེ་པ་རྣམས་ནི་
སྟོང་ཕྱོཊ་ཤས་ཆེ། མན་ངག་གི་སྡེ་པ་རྣམས་གསལ་བ་ཤས་ཆེ། ཀློང་སྡེ་པ་རྣམས་ཟ་་་་་་
གསལ་ཆ་མཉམ་གཙོ་བོར་མཛད་ཅེས་ཚུལ་དེ་གཟིགས་པའི་མཁས་དབང་འགའ་ཞིག་་་་
གིས་གསུངས་པས། དེས་ན་རྫོཊ་ཆེན་གྱི་སྒོམ་ནི་སེམས་ལ་དམིགས་པའི་སྒོམ་ཡིན་པར་་་་་
གྲུབ་བོ། །སེམས་མ་རིག་པའི་སྣང་ཆ་ཅན་ནི་རྣམ་རྟོག་དང་། གསལ་རིག་མ་ཡིན་པའི་རྣམ་
རྟོག་བཙལ་དགོས་སོ། །སྣང་ཆ་འཁོར་བ། སྟོང་ཆ་མྱང་འདས། དེས་ན་འཁོར་འདས་དབྱེར་
མེད་ཅེས་དང༌། ངོ་བོ་ཀ་དག རང་བཞིན་ལྷུན་གྲུབ། ཐུཊ་རྗེ་ཀུན་ཁྱབ། ད་ལྟའི་རིག་པ་་་་་
ལྷོད་དེ་བཞག་པའི་སྟོང་སང་བཟང་ངན་འབྲིང་གསུམ་གྱི་རྟོག་པ་དང་བྲལ་བའི་ནམ་་་་
མཁའི་དཀྱིལ་ལྟ་བུ་དེ་ལམ་ཟེར་མོད། སོ་སྐྱེས་ལ་ཡིད་མངོན་ཤིན་ཏུ་ལྐོག་གྱུར་དུ་གསུངས་
པས་སྐབས་དེར་རྟོག་པ་གང་ཡང་མེད་ན་སེམས་རྒྱུན་ཆད་དམ་མ་ཆད་བརྟག་དགོས་སོ། །
ནམ་མཁའི་དཀྱིལ་ཟེར་བ་དེ་ཡང་ལྟ་ངན་མུན་སེལ་ལས། ནམ་མཁའ་ཞེས་པ་ལྟ་
བུ་ནི་ནམ་མཁའ་ལ་མཐའ་དབུས་ཀྱི་དབྱེ་བ་གཟུང་དུ་མེད་པ་ལྟར་བློས་གང་དུ་མི་འཛིན་
པར་ཅི་ཡང་ཡིད་ལ་མི་བྱེད་པའི་དོན་མིན་གྱི། ནམ་མཁའ་ཐོགས་པའི་རེག་བྱ་བཅད་ཙམ་
དང་མཚུངས་པར་བདེན་གྲུབ་བཅད་ཙམ་གྱི་ཆོས་ཉིད་དེས་ཡུལ་བྱས་ནས་ཞེས་གསུངས་
པ་ལ་གནད་ཆེའོ། །ཉོན་མོངས་རག་པ་མངོན་གྱུར་འགའ་ཞིག་ལ་མ་རིག་པའི་བག་ཆཊ་་་
དང༌། འཆར་སྒོ་ངེས་མེད་ཀྱི་རྣམ་རྟོག་གི་འཁོར་ལོ་ལ་རྟོག་པ་ཕྲ་མོ་དང༌། སེམས་ལ་སྟོང་
ཉིད་དང༌། མེད་དགག་ལ་ནམ་མཁའ་ངོས་བཟུང་མེད་པ་སོཊ་ཀྱི་བརྡ་སྦྱར་བ་སོགས་ལ་་་
དགོངས་ནས་རྗེ་རོལ་བའི་རྡོ་རྗེས་ཐ་སྙད་སྦྱོར་ཚུལ་ཞིག་མ་མཁྱེན་ཡིན་སྲིད། ཅེས་་་་་
674



གསུངས་སོ། །དེ་ཙམ་གྱིས་ཀྱང་གོ་ནུས་མོད། འོན་ཀྱང་བརྡ་མཚོན་ཙམ་ཞིག་དཀྱུས་གཅིག་
ཏུ་འགོད་ན། རྫོཊ་ཆེན་སྔོན་འགྲོའི་སྐྱབས་འགྲོ་སེམས་བསྐྱེད་ཚད་མེད་བཞི་སོཊ་འདྲ།
མཎྜལ་སྐབས་སུ་བུ་དང་བུ་མོ་སོཊ་ལོངས་སྐུའི་མཎྜལ། ཤ་ཁྲག་གི་ལུས་ཆོས་སྐུའི་མཎྜལ། རྡོ་
རྗེ་ལུ་གུ་རྒྱུད་ངོ་བོ་ཉིད་སྐུའི་མཎྜལ། དམ་པ་རིགས་བརྒྱའི་དབང་ཐོབ་ནས་རྒྱས་པར་་་་་
རིགས་བརྒྱ། འབྲིང་རིགས་ལྔ། ཐ་མ་རིཊ་གཅིག་གི་བསྐྱེད་རིམ་བསྒོམ། ལུས་རིགས་དྲུག་ག་
སྤྱོད་ལམ། ངག་སོ་སོའི་སྒྲ་སྐད། སེམས་སོ་སོའི་སྡུག་བསྔལ་དྲན་ནས་མྱོང་བྱེད་ཀྱི་ངོ་བོ་ལ་
བལྟ། དེའི་ཚེ་ལུས་ལ་ཆཊ་ཞེན་དགག་སྒྲུབ་བཀྲེས་སྐོམ་མེད། ཚིག་མ་བཟུང་བར་དོན་རང་
རྡོལ་དུ་ཤེས། སེམས་གསལ་དྭངས་འཁྲུལ་རྟོག་མེད། བདེ་སྟོང་ཤར་ན་ཕྱིའི་རུ་ཤན་ཕྱེད་་་
ཅེས་གསུངས། འཁྲུལ་རྟོཊ་རྒྱུན་མཐའ་བར་དུ་འགྲོ་བར་གསུངས་ཤིང་རིཊ་དྲུག་གི་སྡུག་་་
བསྔལ་དྲན་པ་ངེས་འབྱུང་གི་བསམ་པའི་སྐབས་སུ་ཡོད་པས་དེའི་ངོ་བོ་ལ་བལྟས་པ་ཙམ་
གྱིས་བདེ་སྟོང་ཚུན་ཆད་ཀྱི་ཉམས་རྟོཊ་འཆར་བ་ངོ་མཚར་ཆེའོ། །དེ་ནས་རིཊ་དྲུག་གནས་
འདྲེན་དང་འབྲེལ་བའི་ཡི་གེ་དྲུག་པའི་དམིགས་པས་ནང་གི་རུ་ཤན་ཕྱེད། དེའི་དགོས་པ་
སྒོ་གསུམ་གྱི་སྡིག་པའི་ས་བོན་དང་བར་གཅོད་དང་། དེ་ལ་ཞེན་པའི་ས་བོན་འདག སྒོ་་་
གསུམ་གྱི་ཞེན་ལོག་གིས་ཕྱིན་ཆད་འཁོར་བར་མི་ལྡོག ཅེས་གསུངས། འཁོར་བར་མི་ལྡོག་
པ་ན་ཕར་ཕྱིན་གྱི་ས་དང་པོ་དང་། སྔགས་ལམ་དོན་གྱི་འོད་གསལ་སྐབས་སུ་འཐོབ་པར་
གསུངས་ཀྱང་ད་ལྟ་བྱུང་ན་ཨེ་མ་ཧོ། དེ་དག་གིས་སྒོ་གསུམ་རྣལ་དུ་དབབ། ལུས་གནད་་་
བདུན་ལྡན་མིག་ཟུམ་བུ་ཉན་ཐོས་ཀྱི་ལྟ་སྟངས་ཀྱིས་སེམས་གནས་པར་བྱེད། བར་སྣང་ལ་
ཧ་རེ་བལྟ་བ་བྱང་སེམས་ཀྱི་ལྟ་སྟངས་ཀྱིས་གནས་པ་བརྟན་པར་བྱེད། ཅེས་གསུངས་ཀྱང་།
འཁོར་བར་མི་ལྡོག་པ་ཐོབ་ཚར་ནས་སེམས་གནས་གསར་སྒྲུབ་ཅི་དགོས། ལུས་བདུན་ལྡན་
ནམ། རོལ་བའི་འདུག་སྟངས་སམ་ལང་སྟེ་དོར་སྟབས་བགྲད་མིག་བར་སྣང་ལ་གྱེན་དུ་་་་
བགྲད་དེ་བལྟ་བ་ཁྲོ་བོའི་ལྟ་སྟངས་ཀྱིས་བརྟན་པ་གྲོལ་བར་བྱེད། ལུས་གསེར་གྱི་རྡོ་རྗེར་་་་
བསམ། ཧ་ལ་ཞེས་བརྗོད། རིག་པ་ནམ་མཁར་འཕངས། ལུས་གན་ལོག་ཏུ་བསྒྱུར། རོ་་་་་
སྙོམས་པ་དང་རྟོག་མེད་དུ་བཞག ལུས་ཀྱི་སྡིག་པ་དང་བར་གཅོད་ཞི། ཞེན་ལོག་འབྱུང་།
675



འཁོར་བར་མི་ལྡོག་སྤྲུལ་སྐུ་འགྲུབ། ཅེས་ལུས་ཀྱི་རྣལ་འབྱོར་རོ། །འཁོར་བར་མི་ལྡོག་པ་་་
གཉིས་པ་ཞིག་ཀྱང་ཐོབ། སྔར་ནས་འཁོར་བར་ཞེན་པའི་ས་བོན་དང༌། སྡིག་པའི་ས་བོན་
ཞི་བ་ཐོབ་ཚར་ནས་ད་དུང་ཞེན་ལོག་སྒྲུབ་པ་དང་། སྡིག་པ་དང་བར་གཅོད་ཀྱི་སྐད་ཆ་་་
སོཊ་འཁོར་ལོ་ལྟ་བུ་ཞིག་བྱུང་བས་གནད་ལ་མཁས་དགོས་སྙམ་མོ། །ངག་གི་སྔོན་འགྲོ་བཞི་
ལས། ངག་ཏུ་ཧཱུྃ་རིང་པོ་དབུཊ་ཀྱིས་ཐུབ་ཚད་བརྗོད། སྙིང་གའི་ཧཱུྃ་ལས་སྟོང་གསུམ་ཧཱུྃ་གིས་
བགང་། སྒྲ་སྒྲོགས་པར་བསམ། ཚུར་འདུས། ཁ་ནས་ཞུཊ། ལུས་མེད་པར་བྱས་སོང་སམ།
ཕཊ་བརྗོད། ཤེས་པ་རང་བབས་སུ་བཞག ཕྱི་སྣང་བ་དང་ནང་ཕུང་པོ་ལ་རྒྱས་གདབ་པ་སྟེ་
སྣང་ཕུང་རང་བཞིན་མེད་པར་གྲོལ་བར་འགྱུར། ཧཱུྃ་སྤྲོས། ཕྱི་སྣང་བ་ཁྲལ་མ་ཁྲོལ་དང༌།
ནང་ཕུང་པོ་ཕྱི་ཐལ་ནང་ཐལ་གྱི་ཏིལ་འབྲུ་ཙམ་ཡང་མེད་པར་བསམ་སྟེ་རྩལ་སྦྱངས་པས། །
ནད་གདོན་བར་ཆད་ཞི། ཕུང་པོ་འཇའ་ལུས་སུ་གྲོལ། ཞེས་གསུངས། གོང་འོག་གི་དམིཊ་པ་
དེ་རྣམས་སྐྱོང་དགོས་བྱུང་ཚེ་བསྐྱང་ན་རུང་མོད། དེ་ཙམ་གྱིས་འཇའ་ལུས་སོཊ་ནམ་་་་་
མཁའ་ལ་མདུང་བསྐོར་བདེ་འཇཊ་ལཊ་སོ། །མདུན་དུ་རྡེའུ་སོཊ་བཞག ཧཱུྃ་གྱིས་དཀྲིས།
སྟེང་ན་ཧཱུཾ་འདུག་པར་སེམས་བཞག ཧཱུྃ་རྣམས་བཀྲོལ། གཅིག་ལ་གཅིག་ཐིམ། ཧཱུྃ་གཅིག་ལ་
ཤེས་པ་གཏད་དེ་གཉེན་བཙལ་བས་ཅིར་ཡང་བསྒྱུར་དུ་བཏུབ། ཧཱུྃ་གཅིག་ལ་ཤེས་པ་་་་
གཏད་དེ་གཉེན་བཅོལ་བས་ཅིར་ཡང་བསྒྱུར་དུ་བཏུབ། ཧཱུྃ་ཕར་འགྲོ་ཚུར་འགྲོ་ལ་བསླབ་
སྟེ་ལམ་དུ་གཞུག དེས་ཐ་མལ་གྱི་སྣང་ཞེན་ལྡོག དེ་ནས་སེམས་བྱུང་གནས་འགྲོ་གསུམ་་་
བཙལ་བས་ངོ་བོ་ངེས་བཟུང་། དབྱིབས་ཁ་དོག་གང་དུ་ཡང་མ་གྲུབ་པའི་སྟོང་ཉིད་དུ་རྟོཊ་
པ་ན་ཆོས་སྐུ། དེའི་ཚེ་ཡང་གསལ་ལེ་ཧྲིག་གེ་གསལ་བ་ཞིག་འདུག་པ་ནི་ལོངས་སྐུ། གསལ་
བཞིན་དུ་སྟོང་། སྟོང་བཞིན་དུ་སྣང་། དབྱེར་མེད་ཀྱི་ངང་དུ་ཚོཊ་དྲུག་གི་སྣང་བ་འཆར་་་
ཀྱང་སེམས་ལས་གཡོ་མེད་དུ་རྟོགས་པ་ན་སྤྲུལ་པའི་སྐུའི་ཞལ་མཐོང་། དེ་གསུམ་ལ་ངོ་བོ་་
རང་བཞིན་ཐུཊ་རྗེ་ཞེས་བྱ། དཔེ་ནི་མེ་ལོང་དྲི་མེད་ནག་ལྷིང་ངེ་བ་དང་། གསལ་སིང་ངེ་བ་
དང་། གཟུགས་བརྙན་འཆར་བ་གསུམ་དང་སྦྱར། རིམ་བཞིན་གནས་ལུགས་ཕུ་ཐག་ཆོད།
ཡིན་ལུཊ་ཀྱི་གནད་རིག ཟུང་འཇུག་གི་དགོངས་པ་མངོན་དུ་གྱུར། དེ་དག་ནི་སེམས་ཀྱི་་་
676



སྔོན་འགྲོ་སྟེ། སྒོ་གསུམ་གྱི་རྣལ་འབྱོར་ཟེར་རོ། །དེ་དག་གིས་བྱིང་འབྱམས་ཀྱི་གྲུབ་ཐོབ་་་
མང་དུ་འཕེལ་བ་ལ་ཐེ་ཚོམ་མེད་མོད། བྱིང་རྒོད་ཕྲ་མོ་དང་བྲལ་བའི་སེམས་གནས་མཐོན་
པོར་སོན་པ་སྲིད་སྙམ་མོ། །ཁྲེཊ་ཆོད་ལ། ངོ་བོ་ཅོག་བཞག་ལུགས་གནད། རྒྱ་མཚོ་ཅོག་་་་་
བཞག་ལྟ་སྟངས། རིག་པ་ཅོག་བཞག་མ་བཅོས་གཉུག་མ་གསུམ་གྱིས་གཞི་བཅའ། འདི་ལ་
བརྟེན་ནས་དགེ་སྡུག་དགག་སྒྲུབ་བླང་དོར་གྱི་སྤྲོས་པ་བཞི་སྟེ་གསལ་སྟོང་ལྷན་སྐྱེས་གདོད་
མ་ཀ་དག་གི་ངང་ལ་གནས་པ་ཁྲེགས་ཆོད་ཀྱི་དོན་དུ་བཞག ཅེས་གསུངས་མོད། བླང་དོར་
དགག་སྒྲུབ་དང་ཐལ་ཚུལ་དཔྱད་དགོས་ཤིང་། གསལ་སྟོང་ལྷན་སྐྱེས་ཀ་དག་ནི་དོན་ལ་་་་
སེམས་ཉིད་ལས་མ་འཕགས་སམ་སྙམ་མོ། །
འོན་ཀྱང་སྟོང་ཉིད་ལ་གོམས་པ་ཆེ་ཆུང་དང་རྟོགས་པ་མཐོ་དམན་གྱི་ཁྱད་པར་
ནི་སྲིད་དོ། །ཅོག་བཞག་གསུམ་གྱིས་གཞི་བཅའ་བ་དེའི་ངང་ནས་རྟོཊ་པ་ཐོལ་སྐྱེས་མི་་་་
གཟུང་། མི་སྤྲོ། མི་སྡུད་པར་བཞག་པས་རྟོགས་ཚོགས་རང་གྲོལ་ཀ་དག་གི་ངང་ལ་གནས།
རྟོག་པ་སྤང་བླང་མེད་པར་རང་ཤར་གྱི་ངང་ལ་ཡན་དུ་བཅུག་སྟེ་ཆོས་ཉིད་ཀྱི་རོལ་བར་་་་
ལམ་དུ་བྱེད། འཕྲོ་ཡང་སྣང་བས་མི་གཡོ་བ་ལྡེར་བཟོ། སྣང་ཡང་འཛིན་པ་མེད་པ་རྨི་ལམ་
གྱི་མི། སྤྱོད་ཀྱང་རེ་དོགས་མེད་པ་བུ་ཆུང་གི་ཤེས་པ། འདུ་འཕྲོ་རང་སར་ཞི་བ་ལན་ཚྭ་ཆུར་
ཐིམ། གང་ཤར་བཟའ་གཏད་མེད་པ་སྤྱོད་པ་ལྟ་བུར་གནས་པ་ནི་གདོད་མའི་ངང་དུ་ཕྱིན་
པ་དང་། རང་ཤར་རིག་པ་རྗེན་པར་བཞག་པའོ། །ཞེས་གསུངས་མོད། ཕྱག་ཆེན་རྩ་བར་་་་
རལ་སྐོར་མཁན་དང་བྱ་བཙོན་སོཊ་ཀྱི་དཔེ་གསུངས་པ་ལས་ལྷག་ཁྱད་མེད་ཀྱང་བསྔགས་
བརྗོད་ཀྱིས་གདམས་ངག་ལ་སྤྲོ་བ་བསྐྱེད་དེ་གདུལ་བྱ་འགའ་ཞིག་ལ་སྒོམ་དུ་བཅུག་ན་་་་་
རུང་བ་ཙམ་མོ། །གནས་པ་དང་འགྲོ་བ་དབྱེར་མེད་སྐྱེས་བུ་གཅིག་གིས་འགྲོ་འདུག་ལྟ་བུ་
རྟོག་པ་ཞི་བའི་ཞི་གནས་དང་། ཡིན་ལུཊ་རྗེན་པར་མཐོང་བའི་ལྷག་མཐོང་དབྱེར་མེད་དུ་
བཞག ཅིར་སྣང་རང་གྲོལ་རྐྱེན་དང་བསྲེ་བ་ནི་དུག་གསུམ་མི་སྤོང་རང་བབས་སུ་བཞག་་
པས་འཛིན་མེད་དུ་གྲོལ། དབང་པོའི་འཛིན་པ་གང་སྐྱེས་རང་བབས་སུ་བཞག ཚོཊ་དྲུག་་་
གི་ཡུལ་སྣང་དང་རྟོག་པ་གང་ཤར་རང་བབས་སུ་བཞག་ཅེས་སོ། །འདི་ནི་ཁྲེཊ་ཆོད་ཅེས་
677



བྱ་ལ། འདིས་སེམས་ལ་དམིཊ་པའི་ཞི་གནས་རྗེས་ཐོབ་དང་བཅས་པ་འགྲུབ་སྲིད་མོད། །
ཡིན་ལུཊ་རྟོག་པའི་ལྷག་མཐོང་ཟེར་ན་ཤིང་རྟ་ཆེན་པོ་གཉིས་ཀྱི་གཞུང་ལུཊ་ཚད་མར་མི་
རུང་ངོ༌། །ཐོད་རྒལ་ནི་སྣང་བ་འོད། ཉམས་ལེན་ལག་ལེན། རང་གནད་མངོན་དུ་གཟིར་་་
ལུས་གནད་རྩ། མཐོང་བ་དབང་པོ། རང་རིག་ཡུལ་ཉམས་མྱོང་རྣམ་འཕེལ་གྱི་ཁྱད་པར་་་་
བདུན་གྱིས་ཁྱད་དུ་འཕཊ་པར་བཤད་ལ། ཕྱི་འཇིག་རྟེན་གྱི་བྱ་བ། ནང་ཆོས་མཐུན་གྱི་བྱ་བ།
གསང་བ་གྲོགས་མེད་གཅིག་པུ་གསུམ། ཕྱི་ལོག་པའི་གཏམ། ནང་ཆོས་སྤྱོད་བཟླས་པ་་་་་
གསང་བ་རླུང་སྦྱོར་ངག་བཅད་གསུམ། ཕྱི་འཁྲུལ་རྟོག ནང་ཆོས་ཀྱི་ཚིག་རྟོག གསང་བ་་་
རྣམ་རྟོག་འཕྲོ་འདུ་སྲུང་བ་སྟེ་བྱ་བ་དགུ་ཕྲུག་བཏང་། ཟག་མེད་ཡེ་ཤེས་རང་ཐོག་ཏུ་དབབ།
ལུས་གནད་ཆོས་སྐུ་སེངྒེའི་འདུག་སྟངས། ལོངས་སྐུ་གླང་ཆེན་ཉལ་སྟངས། སྤྲུལ་སྐུ་དྲང་་་
སྲོང་བཙོག་པུ་སྟངས་སྟབས་ཀྱིས། ངག་གནད་སྨྲ་བརྗོད་ཉུང་བར་བྱས། རླུང་དལ་བར་་་་
འཛིན། སེམས་གནད་དབང་པོའི་ཡུལ་ལ་གཏད་དེ་རང་བབས་སུ་བཞག དེ་ལྟར་བསྒོམ་་་
པས་སྨིན་ཕྲག་ཏུ་འཇའ་ཚོན་འཁྲིལ་བར་འཆར་བ་ནི་དབྱིངས་རྣམ་པར་དག་པའི་སྒྲོན་མ།
དེའི་ནང་དུ་ཐིག་ལེ་ཡུངས་འབྲུ་ཙམ་འཆར་བ་ནི་ཐིག་ལེ་སྟོང་པའི་སྒྲོན་མ། རྟ་རྔ་མདུད་
པའམ་མུ་ཏིག་སྟར་བརྒྱུས། དྲ་བ་ལྟ་བུ་སོཊ་ཉིས་འབྲེལ་སུམ་འབྲེལ་དུ་འཆར་བ་ནི་རིག་པ་
རྡོ་རྗེ་ལུ་གུ་རྒྱུད། དེ་བཙོན་དུ་བཟུང་ནས་བསླབ། རྩ་བའི་འདུག་སྟངས་གསུམ་པོ་དེའི་རྗེས་
སུ། སྟག་སྐྱུག་ཁྱུང་དང་སྐྱེས་བུ་དང༌། །ཝ་དང་བྱ་རྒོད་ཆུ་སྲིན་གྱད། །ཅེས་པའི་འདུག་་་་
སྟངས་ངག་གནད་གཅིག་ལ་ལན་བཞི་འམ་གཅིག་ལས་མི་སྨྲ། བཟླས་པ་སོཊ་ཀྱང་བཅད།
སེམས་གནད་ནི་གསང་བའི་ནམ་མཁའ་སྙིང་མཆོང་གུར་སྨུག་པོའི་ནང་ན་རྩ་རྒྱ་མཚོ་་་་་
གསེར་གྱི་ཉི་མ་ཅན། ཆོས་སྐུ་ཡེ་ཤེས་ལྔ་ལྡན་སྟོང་སང་ངེ་བ། ནང་གི་ནམ་མཁའ་སྙིང་དང་
མིག་ཏུ་འབྲེལ་བའི་རྩ་སྟོང་སང་ངེ་བ། ཕྱིའི་ནམ་མཁའ་སྤྲིན་དང་ན་བུན་མེད་པའི་དྭངས་
སང་ངེ་བ་གསུམ་གཅིག་ཏུ་བསྒྲིལ། ཕྱིའི་ནམ་མཁའ་སྟོང་པ་ལ་གཏད་དེ་བསྒོམས་པས་་་་་
རིག་པ་རྡོ་རྗེ་ལུ་གུ་རྒྱུད་དེ་ཕྱི་རོལ་དུ་བརྒྱུད་དེ་ནམ་མཁའ་མངོན་སུམ་དུ་མཐོང་། འོན་་་་
ཀྱང་མི་སྡོད་པར་འགྲོ་བ་དང་། གྱེན་ཐུར་དུ་རྒྱུག་པ་སོགས་བྱེད་ན་ཆོས་དབྱིངས་རྣམ་དག་
678



གི་སྒྲོན་མ་མཐིང་ནག་ཏུ་བསྒོམ་པས་རིམ་གྱིས་གསལ་བར་འགྲོ་ཟེར། ཐོད་རྒལ་འདི་ནི།
སངས་རྒྱས་མིག་ལམ་དུ་བཅོས་ནས་ཨམ་ཕྲག་ཏུ་འཇུག་པ་ལྟ་བུའི་ལས་སླ་བ་ཞིག་འདུག་
ཀྱང་མིག་གཟེངས་བསྟོད། ཕྱེད་བཅིང་བསྡམས། རིག་པ་བསྒྲིམས། ཅེར་བལྟས་རྒྱུན་རིང་་
བས་དབུཊ་སྟོད་དུ་འཚང་། མིག་སྦྲིད། སེམས་འཁྲུལ། རླུང་དབང་མཐོ་བ་ཡོངས་ངེས་པས་
བཀའ་གདམས་ཀྱི་མན་ངག་བེའུ་བུམ་སྔོན་པོ་ལས། སེམས་འཛིན་བསླབ་པ་ལྟར་རླུང་པོས་
བུར་གྱིས་ཁྱེར་བའི་གཏམ་ཞེས་པ་འདི་འདྲ་ལ་དགོངས་པ་མིན་མཆི། སྲོད་ཀྱི་དུས་ལྟེ་བར་
འདབ་བཞིའི་སྟེང་གི་ཨ་དམར་པོ་ལས་མེ་འབར། སྤྱི་བོའི་ཧཾ་ཞུ། ནམ་གུང་སྙིང་ག་དང་་་་
ཆངས་བུག་ཏུ་ཨ་དཀར་པོ་རེ་བསམ་པའི་བར་དུ་ཨ་འཕྲེང་གི་འོད་ཀྱིས་ལུས་གང་བར་་་
མོས། ཐོ་རང་ཧ་ཞེས་བརྗོད། སྙིང་གའི་ཨ་ལས་ཨ་ཆད། སྤྱི་གཙུག་འདོམས་གང་གིས་སར་
གནས་པ་ཙམ་ལ་སེམས་བཟུང་བ་གསུམ་སྤྲུལ་ལོངས་ཆོས་གསུམ་དང་སྦྱོར། ཉིན་མོ་རྡོ་རྗེ་
ལུ་གུ་རྒྱུད་ལ་འབད་པ་ཉིན་མཚན་གྱི་རྣལ་འབྱོར་རོ། །ཉི་ཟེར་ཟླ་ཟེར་མར་མེའི་ཟེར་ལ་་་
བརྟེན་ནས་རྡོ་རྗེ་ལུ་གུ་རྒྱུད་ངོ་སྤྲོད་བདུན་མེ་ལོང་གི་ནང་དུ་འོད་ལྔའི་ཐིག་ལེ་དང་རྒྱལ་་
བའི་སྐུ་གཟུགས་དང་། མན་ཤེལ་ལ་དེ་བཞིན་དང་། མན་ཤེལ་ཉི་འོད་ལ་འཕྱར་བའི་འོད་
གྱ་གྱུར་དང་། མན་ཤེལ་མར་མེ་ལ་སྣང་བའི་དུ་མ་སོཊ་ནང་གི་ངོ་སྤྲོད་བདུན་དང་། འདིའི་
ནང་གི་བླ་མའི་སྐུ་དང་མན་ཤེལ་ལ་མིག་བཙུཊ་ནས་ནམ་མཁའ་བལྟས་ནས་སྐུ་མཐོང་བ་
ལ་ལོངས་སྐུ་དང་ངོ་སྤྲོད་པ་ཞེས་གསུངས་ཀྱང་། ཚེ་གཟུཊ་བརྟག་པ་དང་ཁྱད་པར་ཆེར་་་
མེད་འདྲ། རྣམ་འགྲེལ་ལས། དེ་དག་ཡུལ་ལ་མ་མཐོང་བས། །ཡིན་གྱི་ཕྱི་ཚུལ་དག་གིས་མིན།།
ཞེས་པ་ལྟར་ན་རང་རྒྱུད་ཀྱི་བློ་ཕྱིན་ཅི་ལོག་གི་འཛིན་སྟངས་སུན་ཕྱུང་ནས་འཁོར་རྩ་་་་་
གཅོད་དགོས་འདུག་ཀྱང་མིག་ཟུམ་ཅེར་བལྟས་ཙམ་གྱིས་རྟོཊ་པ་མཐོན་པོ་འོང་ན་སེམས་
བཙལ་བའི་ངལ་བ་ཡང་མི་དགོས་སོ། །
དེ་ནས་གསང་བའི་ངོ་སྤྲོད་བདུན་ནི། འཇིམ་གཟུཊ་ཀྱི་ནང་དུ་མར་མེ་དང་། སྤྱི་
བོར་ཕུག་པའི་ནང་དུ་འཆར་བ་ལས་ནང་གཞོན་ནུ་བུམ་སྐུ་དང་། ཕྱི་རིག་སྣང་ཕྱི་རོལ་དུ་
འཆར་བ་ངོ་སྤྲད། མེ་ལོང་གི་འོད་ལ་བརྟེན་ནས་བར་དོའི་སྣང་བ་ངོ་སྤྲོད། རྣ་བའི་འུར་སྒྲ་
679



ལས་བར་དོའི་སྒྲ་ངོ་སྤྲད་པ་སོཊ་གར་འཆམ་དང་ཤེལ་འོད་དང་རོལ་མོའི་སྒྲ་སོཊ་ལས་་་
བར་དོའི་ངོ་སྤྲོད་རྒྱས་པར་འབྱུང་བ་ནི། གདམས་ངག་སོ་སོའི་སྲོལ་ལས་འབྱུང་བའི་ཕྱི་་་
ནང་གསང་བ་བསྒྱུར་བའི་རྣལ་འབྱོར་ཐུན་མོང་པ་ལས་ལྷག་ཁྱད་མེད་ཀྱང་སངས་རྒྱས་ཀྱི་
འཕྲིན་ལས་འཇུག་པའི་རྣམ་འཕྲུལ་ནི་བསམ་གྱིས་མི་ཁྱབ་བོ། །མུན་ཁང་དུ་མིག་མཐེབ་་་
མཛུབ་ཀྱིས་མནན་པའི་སྣང་བ་ལ་རྒྱལ་བ་རིཊ་ལྔ་སོཊ་སུ་ངོ་སྤྲོད་པའི་མུན་ཁྲིད་སོཊ་ནི། །
དུས་འཁོར་གྱི་སོར་སྡུད་དང་མུན་འཚམས་སོཊ་ལ་གཞོན་དྲུད་ཤས་ཆེ་མོད། འདི་འདྲའི་
རིཊ་ཇི་ལྟར་ཟབ་ཀྱང་རིམ་གཉིས་ཀྱི་དམར་ཁྲིད་སོ་སོའི་ཆ་ཤས་ཙམ་རེ་ཁོ་ནའོ། །སྣང་བ་
བཞི་ལས་ཆོས་ཉིད་མངོན་སུམ་གྱི་སྣང་བ་ནི་རྡོ་རྗེ་ལུ་གུ་རྒྱུད་འགུལ་འཕྲིག་མེད་པར་་་་་
མཐོང་བ་སྟེ། ཉིན་རྟགས་མཚན་རྟགས་བསྔཊ་བརྗོད་དུ་མ་བཤད་དོ། །ཉམས་གོང་འཕེལ་
གྱི་སྣང་བ་ནི། དབྱིངས་རིག་སྨིན་མཚམས་ལས་བྲལ་ཏེ་ཐིག་ལེ་རྣམ་པ་སྲན་མ་ཙམ་ཡུན་་་
རིང་བསྒོམས་པས་སྟོང་གསུམ་ཁྱབ་པའི་ཐིག་ལེ་དཔག་མེད་ཀྱི་ནང་དུ་སྐུ་ཕྲ་མོ་སྣང་བ་་་་
སྣང་ཉམས་འཛིན་མེད་ཉམས་ཏེ་ཕྱི་རྟགས་ནང་རྟགས་མང་དུ་བཤད། རིག་པ་ཚད་ཕེབས་
ཀྱི་སྣང་བ་ནི། ཐིག་ལེ་ལྔ་ལྡན། བཅུ་ལྡན། རེ་རེའི་ནང་དུ་ཉེར་ལྔ་བ་སོགས་རེ་རེའི་ནང་དུ་
ཞི་ཁྲོའི་སྐུ་རྫོཊ་པར་འཆར། དེ་དག་གི་ཐུགས་ཀ་དང་རང་གི་སྙིང་གར་འོད་ཀྱིས་འབྲེལ། །
རང་ལུས་འོད་དུ་སྣང་བའི་སྤྱི་བོ་ནས་ཡར་ཐིག་ལེ་མཁར་ཕོར་དགུ་བརྩེཊ་ཀྱི་སྣང་བ་་་་་
འབྱུང༌། ཕྱི་རྟགས་ནང་རྟགས་མང་དུ་བཤད་པར་ལས་དང་བག་ཆཊ་ཀྱི་འབྲེལ་བ་འཆད་
ཅེས་བཤད། ཆོས་ཉིད་ཟད་པའི་སྣང་བ་ནི་ཐིག་ལེ་འདོམ་གང་ཟླུམ་པོའི་ནང་དུ་འོད་ལྔའི་
ཐག་པ་སྦྲེལ་བ་སྙིང་ནང་དུ་འཆར། རང་གི་ལུས་ངག་ཀྱང་འོད་དུ་ཡལ་ནས་སྤྱི་བོར་ཐིག་་་
ལེ་མཐོ་སྒོར་ལྔ་བརྩེགས་དགུ་བརྩེགས་སོཊ་སུ་འཆར། སྔར་གྱི་སྐུ་དང་ཐིག་ལེའི་སྣང་བ་་་
ཡང་ནུབ། ལུས་རྡོས་བཅས་ཀྱི་སྣང་བ་ཡང་ནུབ། འོད་ལུས་སུ་སངས་རྒྱས་ཕྱི་རྟགས་ནང་
རྟགས་མང་བར་བཤད། རླུང་ལ་དབང་ཐོབ་པས་འབྱུང་བ་ལྔ་ལ་རང་དབང་བསྒྱུར།
སེམས་ལ་དབང་ཐོབ་པས་སྐུ་གསུང་ཐུཊ་ཡོན་ཏན་འཕྲིན་ལས་ལ་ལོངས་སྤྱོད། འོད་ནང་་
དུ་ལག་སོར་བཀྲམ་པ་ཙམ་གྱི་སྣང་བ་ལ་གནས་ནས་འགྲོ་བའི་དོན་བྱེད། འགྲོ་བ་མང་པོ་་
680



ལ་རང་གི་རིག་པ་བཅུག་ནས་གྲོལ་བར་བཤད། གནས་པ་སྤངས་ནས་དེ་ཡང་ཡལ་ནས་་་
སངས་རྒྱས་གཞོན་ནུ་བུམ་སྐུའི་ཞིང་ཁམས་སུ་འཕོ་འགྱུར་མེད་པས་ཆོས་སྐུར་འཚང་རྒྱ། །
དེ་ལས་སྤྲུལ་པ་རབ་འབྱམས་སྟོན་ཞེས་བཤད་དོ། །འདི་དག་ནི་སྒྱུ་མའི་རྣམ་ཐར་གྱི་རྩལ་་
སོཊ་བསྲེ་བསྐོར་དགུའི་ཆ་ཤས་རེ་དང་ཕྱོཊ་འདྲ་ཙམ་སྣང་ལ། འདིའི་འཇའ་ལུས་ནི་ཇི་་་་
ལྟར་ལེཊ་རུང་རིལ་འཛིན་རྗེས་གཞིག་གི་ཉམས་སྣང་དང༌། འཕོ་བའི་སྟོབས་ཀྱིས་དག་་་་
ཞིང་དུ་སྐྱེས་པ་ལ་ཕྱི་རྟཊ་འཇའ་ཚོན་ཤར་བ་སོཊ་ལས་ལྷག་ཁྱད་ཡོད་དམ་སྙམ་པ་མི་སྣང་
ངོ༌། །འདི་དག་གི་གནད་བསྡུས་ཏེ་ཞི་གནས་བཙལ་བ། ལྷག་མཐོང་བསྐྱེད་པ། ཟུང་འཇུག་
ཏུ་བསྒོམ་པ་གསུམ་དང་། ལྷག་མཐོང་བསྐྱེད་པ་ལ་ཕྱི་བཟུང་བ་བདེན་མེད་ནམ་མཁའ་ལྟ་
བུ་གཏན་ལ་འབེབས། ནང་འཛིན་པ་སེམས་རྩ་བྲལ་དུ་གཏན་ལ་འབེབས་པ་གཉིས་སུ་་་་
བསྡུས་སྣང་མོད། འདྲིས་ཆ་ཆུང་ཡང་སྔར་གྱི་དེ་དག་མཁས་པའི་དབང་པོ་ལོ་ཆེན་དྷརྨ་་་་
ཤིའི་གཞུང་དང་དེའི་རྩ་བ་རྗེས་འབྲང་དང་བཅས་པ་ལས་བཏུས་ཏེ། གཞན་གྱི་གཞུང་་་་་
ལུཊ་ཀྱི་མིང་ཙམ་ལ་འགྲམ་ཆུ་ལྡང་བ་དག་རྗེ་བླ་མའི་བསྟན་པ་ལ་གུས་པར་བྱ་བའི་ཕྱིར་་་
མཚན་གཞི་ཙམ་བཀོད་དོ། །དགག་པ་རྒྱས་པར་མི་དགོས་གནད་དྲིལ་ན་རྗེ་དགེ་འདུན་རྒྱ་
མཚོས་མཚན་བརྗོད་འགྲེལ་ཆེན་ལས། ལས་དང་པོ་པས་དྷུ་ཏིར་དམིཊ་པ་མ་གཏད་པར་་
ཕྱེད་བཅིངས་དང་བཅས་ཏེ་མདུན་གྱི་ནམ་མཁའ་ལ་སེམས་བཟུང་བས་རླུང་དབུ་མར་་་་་
ཚུད་དེ་ཉིན་མཚན་གྱི་རྟགས་འབྱུང་བར་འདོད་པ་ཁྱེད་ཅག་གི་ལྟར་ན་ཕྱེད་བཅིངས་དང་
བཅས་པའི་ཐུན་མོང་བའི་ཞི་གནས་ཀྱི་དམིཊ་པ་བསྒོམ་པས་ཀྱང་སྲོག་དབུ་མར་ཚུད་པའི་
རྟོཊ་པ་ཅིའི་ཕྱིར་མི་འདྲེན། ཞེས་ཀྱང་བརྗོད་པར་བྱའོ། །ཞེས་གསུངས་པ་ཙམ་གྱིས་ཆོག་གོ། །
གྲུབ་མཐའ་རིས་མེད་ལ་ནང་བྱན་ཆུད་པའི་མཁས་གྲུབ་རྗེའི་དྲུང་བཞད་པའི་རྡོ་རྗེ་ཚིག་་
གི་ཟབ་འགྲེལ་རྡོ་རྗེ་སྒྲོན་མ་ཞེས་པར། ཀུན་མཁྱེན་ཀློང་ཆེན་རབ་འབྱམས་པའི་ཚིག་དོན་
མཛོད་ལ་སྔ་ཕྱི་འགལ་བའི་དོགས་པ་མང་པོ་བསུས་ནས་འགལ་སྤོང་གི་ལན་དང་ཤེས་བྱེད།
དེ་ཕྱོཊ་ཀྱི་ལུང་འདྲེན་མང་དུ་མཛད་ན་ཡང་། འཁོར་འདས་དང་རྟག་དངོས་སོགས་ཀྱི་་
གཞི་མཐུན་འཇོག་པའམ། ཕུང་ཁམས་སྐྱེ་མཆེད་གང་ཡང་མ་ཡིན་པའི་ཆོས་དུ་མ་འཇོག་་
681



དགོས་པའི་འགལ་བ་སྡུད་པ་ལྟ་བུ་དང་། ལུང་འདྲེན་རྣམས་ཀྱང་འགལ་བའི་དོན་ཅན་དུ་
སྣང་སྟེ། ཀ་དག་གི་ཡེ་གཞི་དེ་ཉིད་ངོ་བོ་སྐུ། རང་བཞིན་འོད། ཐུཊ་རྗེ་ཡེ་ཤེས་གསུམ་ལྡན་
དུ་བཤད་པ་ནི། སྐུ་དང་འོད་མེད་ཀྱང་གསུམ་ལྡན་གྱི་བདེ་གཤེཊ་སྙིང་པོ་ཡིན། ཞེས་ལུང་
འདྲེན་མང་ན་ཡང་གསུམ་ལྡན་ཡིན་ཚུལ་ངོ་འཕྲོད་ངེས་ཞིག་མི་གསལ། འཁོར་འདས་མ་་་
ཕྱེ་བའི་སྔོན་དུ་གཞི་ལས་མ་གཡོས་པའི་རིག་པ་ནི་འཆི་བའི་དུས་སུ་ས་ས་ལ་ཐིམ་པ་ནས།
རླུང་རླུང་ལ་ཐིམ། རྣམ་ཤེས་ནམ་མཁའ་ལ་ཐིམ། དབུཊ་བར་སྣང་ལ་ཡལ། ལུས་སེམས་་་་
འབྲེལ་ཆད། རིག་པ་སྙིང་དཀྱིལ་ནས་ཐོན་ཏེ་གར་འཇམ་རྩའི་སྒྲོན་མེའི་ལམ་བརྒྱུད། རྒྱང་
ཞགས་ཆུའི་སྒྲོན་མེའི་སྒོ་ནས་ཐོན་ཏེ། མེ་སྟག་ཡར་བ་ལྟར་གྱུར་ཚེ་ནམ་མཁའ་འོད་གསལ་
ལ་ཐིམ་ནས་ཐོ་རངས་ཀྱི་ནམ་མཁའ་ལྟ་བུའི་འོད་གསལ་དང་ཆོས་ཉིད་ཀྱི་བར་དོ་དུས་་་་
མཉམ་དུ་ཤར། དེ་ནི་སྤྱི་གཞིའི་རིག་པ་ཞེས་ཀྱང་ཟེར། སྔར་གྱི་སྟོང་ཉིད་དེ་རིག་པར་ཇི་་་
ལྟར་སོང་། ནམ་མཁའ་འོད་གསལ་ལ་ཇི་ལྟར་ཐིམ། འོད་གསལ་དེ་རྟག་དངོས་གང་ཡིན།
རྒྱང་འཕེན་གྱི་འབྱུང་བའི་ཚུལ་དང་མི་འདྲའམ། ཡང་དེ་དུས་དབྱར་མ་སྟོན་གྱི་ནམ་་་་་
མཁའ་སྤྲིན་བྲལ་ལྟ་བུ་ངོས་ཟིན་ན་ཀ་དག་གི་གཞི་ལ་རང་གྲོལ་ཡིན་ཟེར་བཞིན་དུ། མདུན་
གྱི་ནམ་མཁའ་ལ་ཚོན་སྐུད་ལྔའི་དྲུ་གུ་ལྟ་བུའི་ཡེ་ཤེས་ཀྱི་མཐོང་བརྐྱངས་ནས་མིག་ནས་་་་
ཟུག་ཟེར། མིག་དེ་གང་ན་ཡོད། ཡང་ཐུགས་རྗེ་རྒྱུན་མི་འཆད་ཀྱི་ཐག་པ་རྡོ་རྗེ་སེམས་་་་་
དཔའི་ཁོང་སེང་གི་ལམ་ལ་གཏད། རིག་པ་སྟོང་གསལ་འདུས་མ་བྱས་པར་གཏད། དེ་ལ་མ་
ཡེང་ན་ཟང་ཐལ་དུ་གྲོལ་ཟེར་བཞིན་དུ། དེའི་ཚེ་འོད་ལུས་དབང་པོ་ཀུན་ཚང་གྲུབ། ཅེས་
བར་སྲིད་ཀྱི་སྔོན་དུ་སྐྱེ་བ་ལེན་པར་བཤད། ཁོང་སེང་གི་ལམ་གང་ལ་བྱེད། རང་བཞིན་་་་་
ལྷུན་གྲུབ་ཅེས་པ་ཡང་ཐ་སྙད་ཙམ་མ་གཏོཊ་དངོས་གནས་མིན་ལ་ཆ་མཐུན་གྱི་དག་པ་་་་
ཙམ་ཡིན་ཞེས་དང་། སེམས་ཅན་ཐམས་ཅད་ལ་བདེ་གཤེཊ་སྙིང་པོ་ཏིལ་མར་ལྟ་བུ། རྟེན་
གཟུཊ་ཕུང་གནས་སྙིང་དཀྱིལ། གའུ་ཁ་སྦྱར་ཁ་དོག་སྣ་ལྔའི་འོད་ཁྱིམ་དེ་ལ་ཞལ་ཕྱག་རྫོཊ་
པའི་གཞོན་ནུ་བུམ་སྐུ་ཞེས་བཤད། དོན་ལྔའི་ནང་གི་སྙིང་དང་། སེམས་དང༌། མི་ཤིགས་་་
པའི་ཐིག་ལེ་དང་། རང་བཞིན་གནས་རིགས་ཀྱི་བརྡ་འདྲེས་པ་ལྟ་བུར་སྣང་། དེ་ལས་བྱུང་
682



བའི་ཡེ་ཤེས་ཀླད་པ་དུང་ཁུང་ན་ཁྲོ་བོའི་སྐུ་ཡུངས་འབྲུ་ཙམ་ལ་སྤྱན་ཕུལ་ཐག་ཙམ་ཟེར་།
མིག་གི་ཨ་འབྲས་ཀྱི་སྟེང་ན་མྱང་འདས་ཀྱི་ཆ་ཤས་སྟོང་གཟུགས་ཀྱི་སྣང་བའི་རྟེན་གཅིག་
ཡོད་པ་དེ་ནི་རྒྱང་ཞཊ་ཆུའི་སྒྲོན་མ་ཟེར། དེ་ནི་མིག་དབང་གི་བརྡ་དོན་ནོར་བ་འདྲ་ཞིང་
རྒྱུད་ལས་མིག་གི་སྒོ་ནས་སྐྱེ་གནས་དམན་པར་འཕོ་བར་གསུངས་པ་དང་འགལ་ལོ། །ཀླད་
པའི་ནང་ན་ཡེ་ཤེས་དང་ཁྲོ་བོ་ཉུང་འབྲུ་ཙམ་གྱི་གཞི་མཐུན་ཡོད་པར་བཤད་པ་ཡང་།
བརྡ་དོན་སྦྱོར་ཚུལ་ཞིག་ནོར་བར་སྣང་། མིག་གཡས་ནས་ཇི་ལྟ་བ་མཁྱེན་པའི་ཡེ་ཤེས་དང་།
གཡོན་ནས་ཇི་སྙེད་པ་མཁྱེན་པའི་ཡེ་ཤེས་སྣང་བའི་ཚུལ་དུ་འཆར་ལ། དེ་ཡང་མིག་འབྲས་
བཙིར་བའི་འོད་ཀོར་ལ་ངོས་བཟུང་ནས། དེ་ཡང་རིགས་དྲུག་ལ་མི་འདྲ་བ་ཡོད་ཀྱང་བླ་་་
མའི་གདམས་ངག་དང་ལྡན་ན་མཐེབ་མཛུབ་ཀྱིས་མིག་ཕུང་དང་འགྲམ་པ་བ ཙིར་ན་གློ་
བུར་དུ་འཇལ་ཟེར། ཐུབ་པས་སྔོན་མིག་འབྲས་བརྩིར་མ་ཕོད་པར་དཀའ་བ་དེ་ཙམ་སྤྱད་
དམ། ཡང་མིག་གཡས་ནས་ཤེས་རབ་རང་བྱུང་གི་སྒྲོན་མ་བྱུང་བ་དབང་པོའི་སྒོ་ལྔ་དང་།
ཁྱད་པར་སྣ་ནས་འཆར་བས། སྦྲིད་པའི་ཚེ་དམར་ལ་དྭངས་པའི་འོད་ཟེར་མེ་སྟག་ལྟ་བུ་་་
འཆར་ཟེར། ཐ་མ་ཁ་བཙན་པོ་མང་དུ་འཐེན་ན་ཡེ་ཤེས་འཕེལ་ཁྱད་ཡོད་དམ། རང་བཞིན་
ལྷུན་གྲུབ་ཀྱི་གཞི་མ་རྟོཊ་པས་ལས་རླུང་གི་བར་དོ་གྲུབ་ཅིང་རིགས་བརྒྱ་རིགས་ལྔ་འཆར་
ཚུལ་སོཊ་ཐོས་གྲོལ་གྱི་བཤད་པ་སྣ་ཚོཊ་ཡོད་ལ། སྒོམ་ཚུལ་ནི་རྡོ་རྗེ་ལུ་གུ་རྒྱུད་དང་སྣང་་་་
བཞི་སོགས་གོང་བཀོད་ལྟར་ཁོ་ནའོ། །
འབྲས་བུ་གཞི་ལ་རྫོགས་ཚུལ་བདེན་པ་མཐོང་ན་དགའ་བ་ནི་ས་རབ་ཏུ་དགའ་
བ། དེ་རང་སྣང་དུ་ཤེས་པ་ནི་ས་གཉིས་པ་དང་། དེ་ལ་གོམས་པ་ནི་ས་གསུམ་པ། འོད་ཀྱི་་
སྣང་བ་མཐོང་བ་ས་བཞི་པ་སོཊ་བདེན་པ་མཐོང་བ་གཅིག་ལ་ས་བཅུ་རྫོཊ་པར་ཡོད་པ་་་
དང་། བདེན་པ་མཐོང་བ་དེ་ག་ཤི་བའི་ཚེ་ཚོམ་བུའི་སྣང་བ་ཤར་བ་བཅུ་གཅིག་ཀུན་ཏུ་་་
འོད། དེ་ལ་མ་ཆཊ་པ་མ་ཆཊ་པདྨ་ཅན་གྱི་ས། འོད་ལྔ་ཚོམ་འཁོར་ལོ་ལྟར་ཤར་བ་འཁོར་ལོ་
ཚོགས་ཆེན་གྱི་ས་སོགས་ཐུན་མོང་བའི་ས་བཅུ་དྲུག ཐུན་མོང་མ་ཡིན་པའི་ས་བཅུ་དྲུག་་་་
སོཊ་གསུངས་ཀྱང་། དཔྱད་ན་ཉེན་ཆེ་བས་གསུང་འདི་ཉིད་ལས། དགོངས་གཞིའི་མཐར་་
683



ཐུག་པ་བསྙཊ་ན་རྒྱུ་དུས་སུ་འབྲས་བུ་ཡོད་པ་གྲངས་ཅན་པའི་གྲུབ་མཐའ་བཞིན་དུ་ཁས་
མི་ལེན་ཀྱང་། ཞེས་གསུངས་པས་བག་ཡོད་པར་མཛོད་ཅིག རྒྱུད་དང་མཐུན་པར་བཤད་
དུས་མི་ཤིགས་པའི་ཐིག་ལེ་དང་། མདོ་དང་མཐུན་པར་བཤད་དུས་བདེ་གཤེཊ་སྙིང་པོ་་་
ཟེར་འདུག་པས། དེ་ལ་འཁྲུལ་མེད་ཀྱི་གཞུང་གཞིར་བཞག་ན་ལེཊ་ཀྱི་གྲུབ་མཐའ་ཟུར་་་་
བས་ཅི་ཞིག་བྱ། མི་ཤིཊ་པའི་ཐིག་ལེ་འཆི་མེད་ཀྱི་གང་ཟག་ཏུ་བཞག་པ་ནི། ཐལ་འགྱུར་་་་
བའི་ལུཊ་དང་མི་མཐུན་པར་མ་ཟད་གཞན་སྟོང་ལས་ཀྱང་བརྒལ་ལོ། །ལུཊ་འདིའི་མཁས་
དབང་གྲུབ་མཐའ་རིས་མེད་མཛད་པ་འགའ་ཞིག་གིས། གསར་མའི་འཆི་བ་འོད་གསལ་་་
དང༌། རྫོགས་ཆེན་གྱི་ཆོས་ཉིད་བར་དོ་དོན་གཅིག རིགས་བརྒྱའི་སྣང་བ་དང་། དུས་འཁོར་
ལས་འཆི་བའི་དུས་སྟོང་གཟུགས་མུ་མེད་འཆར་བར་བཤད་པ་དོན་འདྲ་ཟེར། བདེན་སྣང་
དང་འདྲེས་པའི་ལས་སྣང་དང་འཁྲུལ་སྣང་ཡིན་མིན་ཞུ་ལགས་རྫོཊ་ཆེན་ལ་རླུང་དབུ་མར་
མི་སྡུད། རྒྱང་ཞགས་ཆུ་སྒྲོན་གྱི་ལམ་ནས་ཐོན་པའི་སྣང་བ་དེ་སྒོམ། རིག་པ་དང་བསྲེས་ན་
རྡོས་བཅས་ཀྱི་ལུས་དག་ནས་ཀ་དག་གི་ས་ལ་གཤེགས་པ་ཡིན་ཟེར། དེ་བསྒོམ་ཆོག་མོད།
འགའ་ཞིག་ལུས་སྒྱུ་མའི་སྐུར་གྲོལ་ཀྱང་མཐོང་སྣང་ཕྲ་མོའི་མངོན་ཤེས་ལ་རེ་དགོས་ཀྱི་་་་་
གཏམ་ཐེ་ཚོམ་པ་དང༌། ཞི་གནས་མིག་གི་ཧར་སྒོམ་གྱིས་མིན་པར་སེམས་ལ་གྲུབ་དགོས་་་
པར་གསུངས་ལ། མདུན་དུ་ཐུབ་དབང་བསྒོམ། དེ་ལ་རང་སེམས་བསྟིམ། དེ་དང་རང་་་་་་
སེམས་དབྱེར་མེད་པའི་སྣང་བ་བསྒོམ་ན་ཀ་དག་གི་སར་གཤེཊ་པ་ལ་མི་གནོད་དམ་སྙམ།
སྐྱེ་བ་སྔ་མ་དང་བར་དོའི་བར་ན་འོད་ལུས་ཞིག་ཡོད་པ་དེ་སྣང་བ་ཙམ་ཡིན། དུས་མ་་་་
འགྱུར་བར་སྣང་བ་འགྱུར་བ་ཡིན་ཟེར། དུས་མ་འགྱུར་བར་སྐྱེ་བ་སྔ་མ་ཇི་ལྟར་འགག
དུས་སྐད་ཅིག་མར་མི་བཞེད་དམ། ད་ལྟ་སྣང་བ་ནམ་འགྱུར་དུས་འོད་ལུས་ཨེ་ཡོད་སོམ་་་
ཤིག སྐབས་དེར་འཁོར་བའི་ཆ་འགག་པ། མྱང་འདས་ཀྱི་ཆ་མངོན་དུ་གྱུར་བས་འཁོར་་་་
འདས་རྒྱབ་གྱེས་པ་ཡིན་ཟེར། འོ་ན་དེ་དུས་གང་ཟག་དེ་སངས་རྒྱས་ནས་སླར་ཡང་འཁོར་
བར་འཁོར་རམ། འདི་དག་མཁས་གྲུབ་ཆེན་པོ་རྣམས་ཀྱིས་མི་མཁྱེན་པ་ག་ལ་སྲིད་ཀྱང་་་་
དཀྱུས་ཀྱི་བརྡ་སོར་བཞག་མཛད་པ་ཙམ་ཡིན་པས་དགོངས་པའི་གནད་ལ་མི་དཔྱོད་པར་
684



བླུན་པོ་ཐོམ་རྒྱག་ཏུ་ཞུཊ་ཚེ་གཞི་རྩ་ནོར་བའི་དབང་གིས་ལམ་གྱི་རྨང་འཕྱུག་འགྲོ་བ་མ་་་
གཏོཊ་གཏུམ་མོ་རླུང་སྦྱོར་ལྷའི་ང་རྒྱལ་གསལ་སྣང་སོཊ་ཆ་འདྲ་བ་སྣང་ངོ༌། །བཤད་པ་་་་
འགའ་ཞིག་ཏུ་གཉུག་མའི་འོད་གསལ་རྗེན་ནེ་ལྷག་གེ་ཤར་ནས་སེམས་ཀྱི་རང་ངོ་མཐོང་།
ལྷན་སྐྱེས་ངོ་འཕྲོད་ཅེས་པ་ལེཊ་པར་བརྟཊ་ན་སེམས་གནས་དང་པོ་ཙམ་དང་། དབྱིངས་
སྣང་སྣ་ཚོགས་སྟོང་གཟུཊ་ཟེར་བ་ནི། བསྐྱེད་རིམ་གྱི་ལྷ་སྐུ་ལས་མ་བརྒལ་ལམ་སྙམ་སྟེ་ཀུན་
རྫོབ་ཀྱི་སྣང་བ་འབའ་ཞིག་ལ་གཟིར་བས་འཇའ་ལུས་ཐོབ་ན་མདོ་རྒྱུད་ཐམས་ཅད་འཁྲུལ་
ལམ། ཟད་པར་གྱི་སྣང་བ་བསྒོམ་པ་ལྟ་བུས་མཚོན་སྐབས་འགར་འདི་འདྲ་སྒོམ་མི་རུང་བ་
མིན་ཀྱང་། དེ་འདྲའི་གསལ་སྣང་ཤར་བ་ཙམ་ལམ་དུ་མ་ཞུཊ་པ་ལ་ཡང་ཡོད་པས་སྟོང་་་་
གཟུགས་དང་སྒྱུ་ལུས་སུ་བསྔཊ་པ་ནི་སྤྲོ་བ་བསྐྱེད་པའི་ཆེད་ཙམ་མོ། །དེ་བཞིན་དུ་མྱོང་་་
གྲོལ་བཏཊ་གྲོལ་སོཊ་ཀྱང་ཆེ་བ་བརྗོད་པ་ཙམ་ཡིན་ཏེ། སྔཊ་འཆང་ཏཱར་པ་བསོད་ནམས་
ཆོས་འཕེལ་གྱི་རྣམ་ཐར་དུ། ཀརྨ་པ་མཇལ་བའི་ལོ་རྒྱུས་ཀྱི་སྐབས་སུ། མཁའ་འགྲོའི་དབུ་་་
སྐྲའམ་སེང་སྐྲ་ལས་གྲུབ་ཟེར་བའི་ཞྭ་དེ། བརྒྱ་འབུལ་རེ་ལ་ཡུད་ཙམ་བཞེས་པ་ཐེངས་བཅུ་
གསུམ་མཐོང་། ཞྭ་དེ་མཐོང་གྲོལ་ཡིན་ཟེར་བ་ལྟར་ན་བདག་ལན་བཅུ་གསུམ་གྲོལ་རིཊ་་་
པར་གདའ་ནའང་དུག་གསུམ་གྱིས་སྒྲིབ་བམ་སྙམ་ཞེས་གསུངས་པ་ལྟར་རོ། །མཁས་གྲུབ་་
ཚད་ལྡན་རེ་རེའི་རྣམ་ཐར་དང་གསན་ཡིག་ན་ཡང་ས་རྙིང་ཇོ་ནང་བཀའ་བརྒྱུད་ཀྱི་ཆོས་
བཀའ་གསན་ཚུལ་དང་། ཉམས་བཞེས་མཛད་ཚུལ་པོ་ཏིའི་ངོས་གང་བ་ཡོད་པ་དེ་རང་་་་
གཞན་སྨིན་གྲོལ་གྱི་མཛད་པ་ལས་མ་འདས་ཀྱང་། འདིར་ནི་བདག་འདྲའི་ལས་དང་པོ་བ་
རྣམས་རྟོག་དཔྱོད་འཇུག་པའི་ཕྱིར་བཀོད་པའོ། །ཁོ་ན་རེ། ཚིག་གི་སྒྲོན་མེར། རྙིང་མ་པ་་་
རྣམས་ཀྱིས་ཀ་ནས་དག་པ་སྟེ། ཡེ་ནས་དག་པ། ཡོན་ཏན་ཡེ་ནས་རྫོཊ་པའི་ལྷུན་གྲུབ་ཀུན་
ཏུ་བཟང་པོའི་རང་ཞལ་དེ་གནས་ལུཊ་མཐར་ཐུག་ཡིན་ཞེས་འདོད་ཅིང༌། བློ་ཟད་ཆོས་་་
ཟད་དུ་སོང་བ་ན་འཚང་རྒྱའོ་ཞེས་ཟེར། ཞེས་གསུངས་འདུག་ཀྱང་། ཁྱོད་ཀྱི་བཤད་པ་དེར་
བློ་ཟད་ཆོས་ཟད་ཀྱི་བརྡ་མི་གསལ་ཞེ་ན། གོང་གི་དེ་རྣམས་བློ་ཟད་ཆོས་ཟད་སྒྲུབ་ཐབས་་
དང་དེའི་འབྲས་བུ་ནི་བློ་ཟད་ཆོས་ཟད་དུ་འདོད་པ་ཡིན་ཏེ། རྗེ་ཀློང་ཆེན་རབ་འབྱམས་
_685



པའི་གསང་ལམ་ངོ་སྤྲོད་དུ། སླར་ཡང་སྤྲུལ་བའི་སྐུ་ལོངས་སྐུར་ཐིམ། ལོངས་སྐུ་ཆོས་སྐུར་
ཐིམ་ནས་དུས་བཞི་མཉམ་པ་ཉིད་ཀྱི་ཡེ་ཤེས་ལ་འཕོ་འགྱུར་མེད་པས་དབྱིངས་དང་ཡེ་་་་
ཤེས་རོ་གཅིག་ཏུ་བཞུགས་སོ། །འདི་ཉམས་སུ་ལེན་ཚུལ་མང་ཡང་ཀ་དག་ཆོས་ཟད་ཀྱི་སྣང་
བ་སྙིང་ཕྱུང་བ་འདི་ལས་མེད་དོ། །ད་ལྟ་ནམ་མཁའ་གུད་དུ་བཅད་པ་བུམ་ནང་གི་ནམ་་་
མཁའ་ལྟ་བུ་ལ་རིགས་པ་ལུས་ཀྱི་ནང་ན་སྟོང་གསལ་དུ་གནས་པའོ། །ཞེས་དང༌། བུམ་པ་
ཆག་པས་ནམ་མཁའ་ཕྱི་ནང་བར་གསུམ་ལ་དབྱེ་བ་མེད་པ་ལྟར། འབྱུང་བའི་ལུས་ཞིག་་་་
དུས་སེམས་ཉིད་དོན་གྱི་ནམ་མཁའ་ཆོས་ཉིད་དོན་གྱི་ནམ་མཁའ་དང་དབྱེར་མེད་དུ་ཐིམ་
ནས་གདམས་ངག་གིས་ཐོབ་པའི་རིགས་ཡེ་ཤེས་ཀྱི་ནམ་མཁའ་དང་རྣམ་དབྱེ་མེད་པར་་་
འདྲེས་ཏེ་ཆོས་ཟད་ཀ་དག་གི་གཞི་ལ་རང་གྲོལ་ལོ། །ཞེས་གསལ་བར་བཤད་པས་སོ། །དེར་
མ་ཟད་ལོངས་སྐུ་གདོད་མའི་ཟད་པ། ཆོས་སྐུར་ཐིམ་དུས་ལོངས་སྐུའི་སྦུབས་སུ་ལོངས་སྐུ་
ལྔ་ལྡན་གྱི་འོད་དང་། ཆོས་སྐུ་གར་འཕྲོ་འཕྲོ་ཞེས་དང་། གཉིས་ཀ་ཐིམ་ཡང་མ་རྨུགས་པ་་
འཆར་གཞིའི་ཚུལ་དུ་ཡོད། ཐམས་ཅད་མཁྱེན་པའི་ཡེ་ཤེས་གཞི་ལ་མཁྱེན་བྱེད་དུ་ཡོད་་་་
ཀྱང་དཔྱོད་བྱེད་དུ་མ་ཤར། ཀ་དག་གི་ངང་ན་ཡེ་ཤེས་ནང་གསལ་དུ་ཡོད། ཅེས་དང་།
རིག་པ་ཚད་ཕེབས་ཀྱི་སྣང་བ་འཆད་པའི་སྐབས་སུ་རྣམ་ཤེས་ཚོགས་བརྒྱད་ཀྱི་སྔ་མ་་་་་
བདུན་དག་ནས་ཀུན་གཞི་རྣམ་ཤེས་ཀྱི་སེམས་ཙམ་ཡོད་པ་དང་། ཆོས་ཉིད་ཟད་པའི་སྣང་
བའི་སྐབས་སུ་ཀུན་གཞི་ཕྲ་མོ་ཤེས་བྱའི་སྒྲིབ་པ་དར་དཀར་གྱི་ཡོལ་བ་ཙམ་ལས་མེད་པས་
ལམ་གྱི་ཆོས་ཟད་ཀྱི་འབྲས་བུ་ཟེར་ཞིང་། ཤེས་སྒྲིབ་བསལ་བ་ན་སེམས་དང་སེམས་བྱུང་་་
ཟད། སྐུ་དང་ཡེ་ཤེས་ཀྱི་སྣང་ཆ་ཟླ་བ་ཉ་གང་ལྟ་བུའང་ནུབ། ཕྱིའི་འབྱུང་བཞི་ནང་གི་་་་
འབྱུང་བཞི་ལ་ཚུར་ཐིམ་པས་ཕྱིའི་འབྱུང་བཞི་ཟད། ནང་གི་འབྱུང་བཞི་ཕྱིའི་འབྱུང་བཞི་ས་
ལ་ཕར་ཐིམ་པས་ནང་གི་འབྱུང་བཞི་ཟད་པར་བཤད་པ་སོགས་ཡོད་པས་སོ། །འདི་དག་ནི་
རྙིང་མའི་རང་གཞུང་གི་བཤད་པ་དྲངས་པ་ཡིན་ལ། རྣམ་བཤད་སྙིང་པོ་རྒྱན་ལས། སངས་
རྒྱས་རང་རྒྱུད་ཀྱིས་བསྡུས་པའི་འདུ་བྱས་ཀྱི་ཡོན་ཏན་ཅུང་ཟད་མེད་པར་སྨྲ་བ་ནི་བློ་ཟད་
ཆོས་ཟད་དུ་འདོད་པ་གཞན་གྱི་ལུགས་སུ་ཤེས་པར་བྱའོ། །ཞེས་གསུངས་པ་ལྟར། གཞུང་
_686



ཆེན་མོ་དུ་མའི་གསུང་ཟུར་ལ་བརྟཊ་ན་ཡང་གྲུབ་མཐའ་གཞན་གྱི་འདོད་ཚུལ་ཤེས་པ་་་་་
དང་། གྲུབ་མཐའ་དེ་ལ་བློ་འཇུག་དགོས་མི་དགོས་ཀྱི་བླང་དོར་ཤེས་པར་འགྱུར་རོ། །
འོ་ན་རྗེ་ཀློང་ཆེན་རབ་འབྱམས་པའི་གཞུང་རྣམས་ཀྱང་རྙིང་མའི་རང་གཞུང་མི་་་་་
འཐད་པ་ཁོ་ནར་བརྩིའམ་ཞེ་ན། གསང་བདག་སྤྲུལ་སྐུས་མཛད་པའི་རྫོགས་རིམ་ཁྲིད་ཡིག་
ལས། ཀུན་མཁྱེན་ཆོས་རྗེ་ནི་ཕྱི་ནང་གི་གྲུབ་མཐའ་རྒྱ་མཚོ་ལྟ་བུའི་ཕ་རོལ་ཏུ་སོན་ཅིང་།
རྒྱུན་དོན་རྣམས་ཐོས་བསམ་གྱིས་སྒྲོ་འདོཊ་བཅད་དེ་གཏན་ལ་ཕབ། བསྒོམ་པས་ཉམས་་་
རྟོགས་མཐར་ཕྱིན་ཏེ་ཀ་དག་གི་ས་ལ་གཤེཊ། ཐུན་མོང་གི་སྣང་ངོར་ཡང་སློབ་དཔོན་ཆེན་
པོ་དང་། བི་མཱ་ལ་དངོས་སུ་འཇལ་ཏེ་ཤུཊ་ཀྱི་དོགས་པ་རྣམས་བསལ་བར་གྲགས་པས།
ཐམས་ཅད་མཁྱེན་ཅིང་གཟིགས་ན་དེ་ཉིད་ཀྱིས། ཞེས་སོགས་ཐེག་མཆོག་མཛོད་ལ་དགག་
གཞག་འདྲེས་མའི་དོགས་པ་བཅད་པ་དང་། .རིག་འཛིན་ཞལ་ལུང་དུ་གནད་འགའ་ཞིག་
གཏེར་གཞུང་ལ་ཡང་ཟིན་སོ་མེད་ཀྱང་རྗེ་ཀློང་ཆེན་པས་རང་བབས་སུ་མཁྱེན་ནས་་་་་་་་
གསུངས་པར་བཤད་པ་ལྟར་ཉམས་མྱོང་ཀློང་རྡོལ་བའི་བཤད་པ་ཡིན་པས་ཡོངས་གྲཊ་ཀྱི་
རྙིང་མ་པ་མང་དང་མཐུན་པར་གསུངས་པ་ཡང་ཡོད། རྒྱ་བོད་མཁས་མང་དང་མཐུན་་་་་
པར་གསུངས་པ་ཡང་ཡོད། དེང་དུས་ཀྱི་རྙིང་མ་པ་དག་ལ་བཀའ་བཀྱོན་གྱི་སྒོ་ནས་མི་་་་
མཐུན་པར་གསུངས་པ་ཡང་ཡོད་དོ། །བདག་གི་སྐྱབས་གཅིག་ཀུན་མཁྱེན་བླ་མ་པཎྜི་ཏ་་་
འཇིགས་མེད་དབང་པོའི་སྡེའི་ཞལ་ནས། རྗེ་བདག་ཉིད་ཆེན་པོས་རང་གི་ཉམས་མྱོང་གི་་
སྟེང་ནས་གསུངས་ན་མཐའ་ཡས་ཤིང་ངོ་མཚར་བ་གསུངས་རྒྱུ་ཡོད་ཀྱང་། བཀའ་མདོ་
རྒྱུད་དང་རྒྱ་གར་པཎ་གྲུབ་ཀྱི་གཞུང་ན་གང་ཡོད་དེ་མ་གཏོགས་མི་གསུངས་པ་ནི། བསྟན་
པ་སྤྱི་ལ་གཅེས་སྤྲས་མཛད་པ་ཡིན་གསུངས་པས་དོན་འདི་དགོངས་པར་མཛོད་ཅིག རྗེ་་
ཀློང་ཆེན་རབ་འབྱམས་ཀྱིས་རྙིང་མ་མང་དང་མཐུན་པར་གསུངས་པ་འགའ་ཞིག་འགོད་
པར་བྱ་སྟེ། ཐེག་པ་རིམ་དགུ་གསུངས་སྐབས་ཉན་ཐོས་རང་རྒྱལ་བྱང་སེམས་གསུམ་རྒྱུའི་་
ཐེག་པ། ཀྲྀ་ཡ་ཨུ་པ་ཡོ་ག་གསུམ་ནི་ཕྱི་འབྲས་བུའི་ཐེག་པ། མཧཱ་ཨ་ནུ་ཨ་ཏི་གསུམ་ནི་ནང་
འབྲས་བུའི་ཐེག་པ། དེ་ཡང་དཔུང་བཟང་གིས་ཞུས་པའི་རྒྱུད། རིག་པ་མཆོག་གི་རྒྱུད།
687



ལེགས་གྲུབ་ཀྱི་རྒྱུད། བསམ་གཏན་ཕྱི་མའི་རྒྱུད་སོགས་ནི་ཀྲྀ་ཡ། རྣམ་སྣང་མངོན་བྱང་གི་་
རྒྱུད་སོགས་ནི་ཨུ་བ། རྡོ་རྗེ་དབྱིངས་ཀྱི་རྩ་བའི་རྒྱུད་སྟོང་ཕྲག་ལྔ་པ་ལེ་ལག་དང་བཅས་པ།
རྡོ་རྗེ་རྩེ་མོ་དང་། དཔལ་མཆོག་དང་པོའི་རྒྱུད་སོགས་ཡོ་ག ཞེ་སྡང་ཤས་ཆེ་བ་ལ་ཕ་རྒྱུད་
མ་ཧཱ་ཡོ་ག འདོད་ཆགས་ཤས་ཆེ་བ་ལ་མ་རྒྱུད་ཨ་ནུ་ཡོ་ག གཏི་མུག་ཤས་ཆེ་བ་ལ་གཉིས་་
མེད་ཀྱི་རྒྱུད་རང་བཞིན་ཨ་ཏི་གསུངས་པར་བཤད་ལ། ཕྱི་མ་འདི་སྔ་མ་གཉིས་ལས་ཁྱད་་་
པར་དུ་འཕགས་པར་བསྔགས་སོ། །དེ་ཡང་སེམས་སྡེ། ཀློང་སྡེ། མན་ངག་གི་སྡེ་གསུམ་ལས།
སེམས་ཕྱོགས་པ་ལ་འབྲས་བུ་སེམས་ཀྱི་བྱུང་བར་འདོད་པ། གོལ་སྒྲུབ་ལ་བཟླ་བ། གཏན་་
ཚིག་ཁུང་སྡིབ་པ། རྒྱ་ཆད་ཕྱོགས་ལྷུང་མེད་པར་འདོད་པ། སེམས་ཀྱི་ཕྱོགས་ཡིན་དུ་སྨྲ་བ།
ཕྱོགས་འཛིན་གྲུབ་མཐའི་སེམས་ཕྱོགས་པ་བདུན་དང་། ཀློང་སྡེ་ལ། ཀློང་ནག་པོ་རྒྱུ་མེད་དུ་
སྨྲ་བ། ཀློང་ཁྲ་བོ་སྣ་ཚོགས་སུ་སྨྲ་བ། ཀློང་དཀར་བོ་སེམས་སུ་སྨྲ་བ། ཀློང་རབ་འབྱམས་རྒྱུ་
འབྲས་ལ་བཟླ་བ་བཞི་དང་། ཀློང་ནག་ལ། མཛད་པ་ཀློང་ནག ཐུགས་རྗེ་ཀློང་ནག སྤྲུལ་པ་
ཀློང་ནག་གི་སྡེ་གསུམ། ཀློང་ཁྲལ་ཡོད་སྨྲ་སེམས་སྡེ་དང་མཐུན་པ། མེད་སྨྲ་རང་གནས་དང་
མཐུན་པ། ཡོད་མེད་མན་ངག་དང་མཐུན་པར་སྨྲ་བ་གསུམ། ཀློང་དཀར་ལ་རང་ཤར་ཆེན་
པོའི་ཀློང་དཀར། ལྟ་སྒོམ་གཉིས་མེད་ཀྱི་ཀློང་དཀར་གཉིས། དང་པོ་ལ་རྒྱ་མཚོའི་ཀློང་ཆེ་་
ཆུང་གཉིས། ཉི་ཟླ་དང་རིན་པོ་ཆེའི་ཀློང་སྟེ་ནམ་མཁའི་ཀློང་གཉིས། ཀློང་རབ་འབྱམས་ལ་
བྱ་བ་དང་བྲལ་བ་ཕྱིའི་རབ་འབྱམས། གྲུབ་མཐའ་རང་བྱུང་སྨྲ་བ་ནང་གི་རབ་འབྱམས།
གེགས་བསལ་བ་གསང་བའི་རབ་འབྱམས། གནད་གྲོལ་བ་དེ་ཁོ་ན་ཉིད་ཀྱི་རབ་འབྱམས་་
བཞི། མན་ངག་གི་སྡེ་ལ་ཁ་འཐོར། ཁ་གཏམ། རྒྱུད་རང་གཞུང་དུ་གསང་བ་གསུམ། ཁ་་་་་
འཐོར་ལ། བཞག་པ་ལམ་གྱི་མཐའ་གཅོད་པ། གྲོལ་བ་ལམ་མངོན་གྱུར་པ་གཉིས། ཁ་གཏམ་
གྱི་ཚུལ་དུ་གསུངས་པ་ལ། གླེང་བ་ཡོངས་ལ་བོར་བའི་ཁ་གཏམ། ཁར་ཕོག་དུས་མེད་པའི་
ཁ་གཏམ་གཉིས། རྒྱུད་རང་གཞུང་དུ་གསུངས་པ་ལ་ལྟ་བ་དགོངས་འདྲིལ། གཏར་ཁ་་་་
གེགས་སེལ། གབ་པ་མངོན་བྱུང་བཤད་པ་རང་གསལ་གྱི་ཚུལ་དུ་བཀའ་སྩལ་པ་སོགས་་་་
དབྱེ་བ་མང་ན་ཡང་དེ་དག་སོ་སོའི་བཤད་ཚུལ་ལ་ཆོས་ཉིད་ལ་འགྱུར་བ་མེད་པས་སེམས་
688



ལ་འཕོ་འགྱུར་མེད། ཡེ་བཞག་ཡིན་པས་གཉེན་པོས་གྲོལ་དུ་མེད། རང་བཞག་ཡིན་པས་་་
གཉེན་པོ་དངོས་མེད། བྱུང་ཁུངས་ཀྱི་གཞི་མེད། གནས་པ་དང་གནས་པའི་ཆོས་མེད། འགྲོ་
བ་དང་འགྲོ་མཁན་མེད། ལས་དང་བག་ཆགས་ཀྱི་རྟེན་མེད། ལས་དང་བག་ཆགས་ཀྱི་བྱེད་
མཁན་མེད། ཤར་བ་ཡེ་ཤེས་ཡིན་པས་མཁྱེན་པ་གཞན་ལ་མི་ལྟོས། རྒྱུ་མེད་ཡེ་དག་ཏུ་་་་
གནས་པས་བྱེད་བཅོས་ལྟོས་པ་མེད། ངོ་བོ་ཡེ་སྟོང་ཡིན་པས་རྒྱུ་འབྲས་ལ་མི་ལྟོས། སྣང་བ་
སྣང་བར་སྟོང་པས་ཕྱོགས་ཡན་དུ་གྲོལ། རྒྱུ་མེད་པས་བཟློག་པ་མེད་པའི་གནད། རྐྱེན་མེད་
པས་སྣང་བས་མི་གནོད་པའི་གནད། རྒྱུ་རྐྱེན་གཉིས་ཀ་མེད་པས་གང་དུ་ཡང་མ་གྲུབ་པའི་
གནད། སེམས་ཀྱི་ངོ་བོ་ལ་བྱར་མེད་པས་བྱས་པའི་ཆོས་ཀྱིས་འཚང་མི་རྒྱ་བའི་གནད་་་་་་
སོགས། སེམས་ཀློང་གི་བཤད་པ་དང་། སེམས་ཀློང་གཉིས་ཡིད་དཔྱོད་དུ་སོང་ལ། མན་ངག་
གི་སྡེ་ནི་ཡིད་དཔྱོད་དུ་མ་ལུས་པར་གནད་ཐོག་ཏུ་མེ་བཙའ་བབས་པ་ལྟར་གནས་ལུགས་
རང་གསལ་དུ་བྱེད་པས་གཅན་གཟན་ལས་སེངྒེ་འམ། བ་ལང་ལས་གླང་ཆེན་ལྟར་ཀུན་་་་་
ལས་ཁྱད་པར་དུ་འཕགས་པར་བསྔགས་ནས། དེའི་བཤད་པ་ལ། ལས་ལ་བཟང་ངན་མེད་
དེ་ཁམས་གསུམ་ཡོངས་གྲོལ་དུ་ཤར། དགེ་སྡིག་ཕན་གནོད་དང་བྲལ་ཏེ་སངས་རྒྱས་དང་
སེམས་ཅན་མེད། མིང་ཚིག་ཡི་གེ་མེད་པས་ཐེག་པ་སྣ་ཚོགས་པའི་ཆོས་ཀྱི་འཚང་མི་རྒྱ། ངོ་
བོ་ལ་ཆོས་མེད་པས་སངས་རྒྱས་མིང་དུ་ཡང་མེད། རང་བཞིན་རྩལ་དུ་ཤར་བས་འཁོར་བ་
སོ་སོར་སྣང་། མཚན་ཉིད་གཅིག་ཏུ་མ་ངེས་པས་ལྟ་སྒོམ་ལ་ཚད་མེད། མཚན་ཉིད་ཡེ་གྲོལ་
དུ་ཤར་བས་འཁོར་འདས་ཀྱི་ལམ་ཟད། ཆོས་ཉིད་ཀྱི་གཤིས་བརྟན་པས་འཁོར་འདས་ཀྱི་་
འཚམས་ཕྱེད། ངོ་བོ་བཅོས་སུ་མེད་པས་ཅིར་སྣང་སེམས་སུ་གྲོལ། འཁོར་བའི་ཆོས་ཉིད་་་་
ངོས་ཟིན་ན་འདྲེ་རྐུན་ངོས་ཟིན་པ་ལྟ་བུ། ལུས་ངག་ལ་དྲོད་ཐོབ་ན་མེ་ལ་ཤིང་བསྣན་པ་ལྟ་
བུ། འཁོར་འདས་ཀྱི་ཤན་ཕྱེད་ན་དམག་མི་གཡུལ་རྒྱལ་བ་ལྟ་བུ། སེམས་ལམ་དུ་ཆུད་ན་་་་
གླང་ཆེན་བྲེས་སུ་ཉལ་བ་ལྟ་བུ། ཤེས་པའི་གཏད་འཛིན་ཡལ་ན་སྨྱོན་པ་ཁྲོག་ལངས་པ་ལྟ་བུ།
འཁྲུལ་སྣང་ཟིལ་གྱིས་ནོན་ན་ཁྱུང་ཆེན་མཁའ་ལ་ལྡིང་བ་ལྟ་བུ། སྐུ་གསུམ་གྱི་དྲོད་ཚད་ཟིན་
ན་བྲམ་ཟེའི་བུ་མོ་ལས་ཟིན་པ་ལྟ་བུ་སོགས་དང་། ཡང་ལྟ་སྤྱོད་གབ་ནས་སྒོམ་པ་ཕྱུང་བ།
68q



སྤྱོད་པ་གབ་ནས་ལྟ་སྒོམ་ཕྱུང་བ། སྒོམ་པ་གབ་ནས་ལྟ་སྤྱོད་ཕྱུང་བ། འཁྲུལ་པ་རྩད་ཆོད་་་
པས་ཡེ་ནས་འཁྲུལ་མ་མྱོང་བ། འཁྲུལ་པ་ངོ་ཤེས་པས་མ་འཁྲུལ་པའི་ཡེ་ཤེས་རྙེད་པ།
འཁྲུལ་པ་རང་སོ་ལ་བཞག་པས་མ་འཁྲུལ་པའི་ཆོས་ཉིད་རྙེད་པ་སོགས་བརྡ་སྣ་ཚོགས་་་་
ཤིག་ཡོད་པ་དཔྱད་ཤེས་པ་ཞིག་གིས་དགོངས་པ་བཙལ་དགོས་ཀྱི། ཕྱོགས་ཞེན་ཙམ་གྱིས་་
སྒྲ་བཞིན་དུ་བྱས་ན་འགལ་འདུ་མེད་པར་གོ་བ་དང་ཉམས་མྱོང་མཐའ་ཆོད་ཅིང་དཔྱད་
བཟོད་པ་རྙེད་དཀའ་བར་སྣང་སྟེ། འདི་དག་གྲུབ་མཐའ་མཛོད་ཀྱི་ཚིག་རེ་གཉིས་བཏུས་་་
པ་ཡིན་ནོ། །ཐེག་མཆོག་མཛོད་ལས། སེམས་སྡེ་བ་ནི་རང་སེམས་མ་ཡིན་པའི་ཆོས་ལོག་ན་
མེད་པར་འདོད་ལ། སེམས་ཡིན་དུ་སྨྲ་བ་དང་། སེམས་ཀྱི་ཕྱོགས་ཡིན་དུ་སྨྲ་བ་གཉིས་ཕྱེ་་་
ནས་སྣ་ཚོགས་ཡིན་པས་གང་ཡང་མི་འགེགས། སེམས་ཡིན་པས་སྣ་ཚོགས་ཙམ་ཡང་མ་གྲུབ།
ཅེས་སོགས་དང་། ཀློང་སྡེ་ལ་ནག་པོ་རྒྱུ་མེད། ཁྲ་བོ་སྣ་ཚོགས། དཀར་བོ་སེམས་སུ་སྨྲ་བ།
རབ་འབྱམས་རྒྱུ་འབྲས་ལ་བཟླ་བཞི། དེ་རེ་རེ་ལ་དབྱེ་བ་མང་དུ་ཕྱེ་ནས། ཤར་བ་རྒྱུད་མེད་
དུ་ཤར་བས་སྣང་བ་རིས་མེད་དུ་སྣང་། ཡིན་སྣ་ཚོགས་སུ་སྨྲ་བ་ལ། མིན་ཕྱོགས་མེད་དུ་ཤར་
བས་རོལ་པ་ལ་དགག་སྒྲུབ་མེད། ཡོད་ཆོས་ཉིད་སྣ་ཚོགས་སུ་ཤར་བ་ལ་མེད་སྣང་ལ་རང་
ས་ནས་གྲོལ་བས་ལས་དགེ་སྡིག་མེད། སྣང་རྐྱེན་རང་གྲོལ་བྱར་མེད་དུ་དག གནས་ལུགས་
སྒྲུབ་མེད། སྣང་བར་སེམས་ཀྱིས་ཤེས། མི་སྣང་བར་གནས་ལུགས་ཀྱིས་ཤེས། ལྟ་བ་ལ་ཡིན་
པ་མེད་པས་ཐ་སྙད་ལས་འདས། སྒོམ་པ་ལ་མིན་པ་མེད་པས་དགག་སྒྲུབ་ལས་འདས། སྤྱོད་
པ་ལ་ཡིན་མིན་མེད་པས་ཆོས་ཉིད་དུ་གྲོལ། འབྲས་བུ་ལ་ཐོབ་པ་མེད་པས་མ་ཐོབ་པ་རང་
སར་བཞག་སོགས་དང་། གནད་ཐོག་གི་མེ་བཙའ་ལྟ་བུའི་མན་ངག་གི་སྡེ་ལ་དབྱེ་བ་མང་་
དུ་ཕྱེ་ནས། སྙན་བརྒྱུད་གསང་སྐོར་གྱི་སྐབས་སུ་ངོ་སྤྲོད་པ་དང་། རྟོག་པ་ཐོབ་པ་དུས་་་་་
མཉམ་པས་ཐོས་བསམ་བསྒོམ་པ་ལ་མ་ལྟོས། དབུགས་ཆད་པ་དང་སངས་རྒྱས་པ་དུས་་་་་
མཉམ་པས་བརྩོན་འགྲུས་ལ་མ་ལྟོས། སངས་རྒྱས་པ་དང་ཐུགས་རྗེ་འབྱུང་པ་དུས་མཉམ་་་
པས་ཚོགས་ལ་མ་ལྟོས་ཞེས་སོགས་བརྡ་སྣ་ཚོགས་འདུག་ཀྱང་། རྒྱ་བོད་གཉིས་ཀར་ཁུངས་
སུ་འཛིན་པའི་བཀའ་བསྟན་ཡོངས་གྲགས་ཀྱི་བརྡ་དང་སྦྱར་ནས་དཔྱད་དགོས་སོ། །གཞན་
690



ཡང་ཁྲེགས་ཆོད་ཀྱི་མན་ངག་ནམ་མཁའ་ལྟ་བུར་གཏན་ལ་དབབ་དུས་ཡོད་མ་མྱོང་། མེད་
མ་མྱོང་བདེན་མ་མྱོང་། རྫུན་མ་མྱོང་། གྲོལ་མ་མྱོང་། བསྒོམ་དུ་མེད། བསྒོམ་པ་ལས་འདས།
བསྒོམ་ཀྱང་མི་གྲོལ། དད་དུ་མེད། དཔྱོད་པ་མེད། དཔྱད་མི་དགོས། དཔྱད་ཀྱང་མི་གོ་་་་་
སོགས་དང༌། ཡང་སེམས་སྡེ་ལྟར་ཡང་མི་རུང། ཀློང་སྡེ་ལྟར་ཡང་མི་རུང་སོགས་དང་།
ཁྲེགས་ཆོད་ཀྱི་ཆོས་ཟད་བློ་འདས་ཀྱི་རིག་པ་ཟང་ཐལ་རྗེན་པར་ངོ་སྤྲོད་པའི་སྐབས་སུ་་་་
ཆོས་ཟད་ཡུལ་མེད་དུ་ལ་བཟླ། ཆོས་ཟད་བློ་འདས་སུ་ལ་བཟླ། ཆོས་ཟད་བྱར་མེད་དུ་ལ་་་
བཟླ། ཆོས་མེད་ཡེ་ཟད་དུ་ལ་བཟླ། འདས་པའི་དྲན་པ་མཚམས་བཅད། མ་འོངས་པའི་དྲན་
པ་མགོ་མནན། ད་ལྟར་གྱི་དྲན་པ་རང་ཡལ་དུ་བཏང་། བར་མེད་ཧར་སང་བྱ་ལེར་བཞག་
ན་ཀ་དག་ཆོས་ཟད་ཀྱི་དགོངས་པ་རང་ས་ན་གསལ་བར་བཤད་པ་ཡོད་ཀྱང་། བདག་ལྟ་་་
བུས་བར་མེད་ཧར་སང་ཞིག་ཀྱང་ངོས་ཟིན་དཀའོ། ། །
ཡང་འཁོར་བ་དང་མྱང་འདས་དབྱེ་འབྱེད་མེད་པའི་སྔ་རོལ་ཏུ་སྟོན་པ་ཀུན་ཏུ་
བཟང་པོ་དེ་ཉིད་གཞོན་ནུ་བུམ་སྐུའི་བཙན་ས་ཟིན་ནས་ཆོས་སྐུའི་ངང་དུ་བཞུགས་པ་་་་་
ལས་རིགས་ལྔ་དང་། གངས་ཅན་མཚོ་དང༌། གཞན་ཡང་རྡུལ་སྙེད་ཀྱི་སངས་རྒྱས་དང་ཞིང་
ཁམས་སོགས་སྤྲུལ་པ་དང༌། ཁྱད་པར་ཐོག་མའི་མགོན་པོ་ཞེས་པས་སངས་རྒྱས་མེ་ཏོག་་་་
མཛེས་པ་རྒྱ་སེར་གྱི་རྡོ་རྗེ་ཕུལ་ནས་སེམས་བསྐྱེད། དེའི་སྐྱེ་བ་གཉིས་པ་ལ་ཁྱིམ་བདག་་་་
ལེགས་བྱིན་གྱི་སྲས་སུ་གྱུར་ནས་སངས་རྒྱས་འཁོར་ལོ་ལེགས་སྤྱད་ལ་ཆོས་ཉན། དེའི་སྐྱེ་བ་
ཕྱི་མར་བྲམ་ཟེ་ཁྱེའུ་ལེགས་བྱིན་དུ་གྱུར་ནས་སངས་རྒྱས་དགེ་བའི་བློ་གྲོས་ལ་ལོ་ལྔར་ཆོས་
ཉན་ནས་བདུན་ཅུ་རྩ་ལྔ་ན་སངས་རྒྱས། བསྐལ་ཆེན་གཅིག་ལ་ཆོས་སྐུའི་ངང་དུ་བཞུགས།
དེ་ནས་ལོངས་སྐུ་སྤྲུལ་སྐུ་སོགས་བྱོན་སྟེ་དེ་དག་རེ་རེ་ལ་གསང་གསུམ་རྒྱན་གྱི་བཀོད་པ་་་
སུམ་ཅུ་རྩ་དྲུག་རེ་བཤད་པ་ལས། གསུང་གི་ཕྱིའི་མཛད་པ་བཞི་ཚན་གྱི་སྐབས་སུ་རང་བྱུང་
གི་ཡིག་དྲུ ག་ལྗགས་ལས་འཕྲོས། ཡབ་ཀྱི་ཞལ་དུ་ཞུགས། ཡུམ་གྱི་མཁའ་ནས་ཐོན། འཕྲོ་་་་
ཞིང་འདུས་པ་བཞིས་རིམ་པ་བཞིན་དཔག་ཏུ་མེད་པའི་ཆོས་ཉིད་ཀྱི་མཛད་པ་རྫོགས།
མཚན་མེད་ཀྱི་ཆོས་ལ་སྤྱོད། གཉིས་མེད་ཀྱི་ཆོས་ལ་སྤྱོད། རང་བཞིན་མེད་པའི་མཛད་པ་་
_691



རྫོགས། ཞེས་པ་ལྟ་བུ་ཁྱད་གཞི་ཁྱད་ཆོས། རྒྱུ་དང་འབྲས་བུ། བྱ་བྱེད་ལས་སོགས་ངོས་ཟིན་
དཀའ་ལ། ཆོས་སྐུའི་བསྟན་པ། ལོངས་སྐུའི་བསྟན་པ། སྤྲུལ་སྐུའི་བསྟན་པ་གསུམ་དང་། སྐུ་
གསུང་ཐུགས་ཀྱི་བསྟན་པའི་གནས་ཚད་གསུམ་ལྔ་བརྒྱ་ཕྲག་བཅུ་ལ་སྦྱར་ནས། དེ་དག་གི་
ཚེ་རིན་ཆེན་བརྒྱ་རྩ་གཅིག་གི་རྒྱུ་ལས་རང་འཁྲུངས་པའི་རྡོ་རྗེ་ཞིག་དང་། དེ་འདྲའི་གླེགས་
བམ་སོར་བཞི་པ་རང་སྒྲ་སྒྲོགས་པ་ཞིག་གནས་སོ་སོར་ཡོད་ཚུལ་དང་། དེའི་དབང་གིས་་་
རྫོགས་ཆེན་དར་བ་ཡིན་ཚུལ་དང་། གནས་རིས་བཅུ་གཉིས་སུ་སྤྲུལ་སྐུ་བཅུ་གཉིས་བྱོན་་་་
ནས་ཞི་དྲག་གི་ཆོས་སྣ་ཚོགས་གསུངས་པའི་ནང་ཚན་ལ་མི་འཁྲུགས་པ་སོགས་སྒོང་སྐྱེས་་
དང་དྲོད་གཤེར་སྐྱེས་བཤད་པ་དང༌། ཡང་དུས་དང་པོ་ཞིག་ཏུ་རྡོ་རྗེ་སེམས་དཔའ་གཞི་་་
ཐོག་ནས་འཁྲུལ། ཡུལ་ཡངས་པ་ཅན་ནས་འཁྲུལ། གནས་མཛེས་ལྡན་ཞེས་བྱ་བ་ནས་འཁྲུལ།
དུས་ནམེ་སྲོས་པ་དང་འཁྲུལ། ལོ་ཕག་གི་ལོ་ལ་འཁྲུལ། ཉི་མ་སྦྲུལ་གྱི་ཉི་མ་ལ་འཁྲུལ། སྐར་
མ་བྱ་ལ་འཁྲུལ། མིའི་མིང་ནི་རྒན་མོ་ལིང་ཐོག་ཅན་ཞེས་བྱ་བ་འཁྲུལ། རུས་ནི་མ་ངེས་པ་ལ་
འཁྲུལ་རིག་མི་བཞིས་བྱས། དེ་ནས་མི་རྒོད་པ་ལྔ་བྱུང་། དེ་ནས་རྒྱབ་བརྟེན་པ་མི་གཅིག་་་
བྱུང་། དེ་ནས་རྐུན་མོ་མི་གཅིག་བྱུང་། དེ་ཐམས་ཅད་བསོག་པས་མི་གཅིག་བྱུང་། དེ་ལ་་་་
སོགས་པའི་དམག་གི་ཚོགས་དཔག་ཏུ་མེད་པ་བྱུང་། དེ་དག་ལ་སོགས་པ་དཔག་ཏུ་མེད་་་་
པར་འཁྲུལ། དེ་ལ་འཁྲུལ་གཞི་མེད་པ་ལས་བྱུང་བའི་ཕྱིར་ན་སྲིད་པ་ཞེས་བྱ་བར་ཆགས།
སེམས་ཅན་གཟུགས་བསམ་གྱིས་མི་ཁྱབ་པ་བྱུང་། འཁྲུལ་བའི་ལམ་དང་བསམ་པ་ཡང་ཇི་
ལྟར་བསམ་པའི་རྟོགས་པ་བྱུང་། ཞེས་སོགས་སྒྲུང་རྒྱུད་སྦྱར་ནས་དེ་དག་གི་དོན་བཀྲལ་བ་
ལྟར་ན་འཁོར་འདས་མེད་པའི་དུས་ཞེས་པ་རིགས་མ་སད་པའི་དུས་སོགས་སུ་བཀྲལ་རྒྱུ་
ལྟ་བུར་སྣང་མོད། དེ་ལྟར་ན་གྲུབ་མཐའ་ཟུར་པ་དང་བརྡ་མི་མཐུན་པའི་དཀའ་ལས་མ་་་
དགོས་པ་འདྲའོ། །ཡང་ཉ་ལ་ཉ་བཏགས་རིང་པོ། ས་ལ་ས་བཏགས་ཐུང་ངུ་། ག་ལ་་་་་་
བཏགས་རིང་པོ། ཚ་ལ་ཚ་བཏགས་ཐུང་དུ། ཀ་ལ་ཙ་བཏགས་འཐུག་པོ། ཡ་ལ་ང་བཏགས་
རིང་པོ་སོགས་ཨུ་རྒྱན་མཁའ་འགྲོ་མའི་ཡི་གེར་བཤད་པ་དང༌། དབང་གི་སྐབས་སུ་ཁྱི་་་་
འབྲས་དང་། ཁྱི་རྡོར་གྱི་རྩ། ནེའུ་ལེ་རྐང་ལག་སོགས་བདེ་བ་སྐྱེད་ཐབས་དང་། རིག་མ་མི་
692



མཐོང་བར་བྱེད་པའི་རྫས་སྦྱོར་སོགས་བཤད་པས། གང་ལ་ཡང་ཐེ་ཚོམ་པ་དང་། གཞན་་
ཡང་རྙིང་མའི་གཞུང་སོ་སོ་དང་། གཞུང་གཅིག་གི་ཡང་གོང་འོག་ཏུ་སྣོད་བཅུད་ཆགས་་་
འཇིག་གི་རིམ་པ་བཤད་པ་མི་འདྲ་བ་འགལ་འདུ་ཅན་དུ་མ་མཐོང་ལ། ཐུན་མོང་མ་ཡིན་་་
པའི་རྩའི་གནས་ཚུལ་འགའ་ཞིག་བཤད་སྐབས། ལྷ་ལ་ཁྲུ་གང་། མི་ལ་ཚོན་གང་། སངས་་་
རྒྱས་ལ་ཚད་མེད། བྱང་སེམས་ལ་མདའ་གང་། སྤྲུལ་སྐུ་ལ་འདོམ་གང་སོགས་བཤད་པ་ལྟ་
བུ་རྩ་རླུང་ཐིག་ལེ་སོགས་དོན་རེ་རེའི་ཐད་དུ་བརྡ་དོན་མཚར་པ་དང་ཐེ་ཚོམ་པ་མང་པས།
དྭགས་པོ་རྩེ་ལེ་རིག་འཛིན་གྱིས། ཀུན་གཟིགས་ལྔ་པ་ཆེན་པོར། རྙིང་མ་འདི་དག་སྣང་སྦྱང་
ནས་ཉམས་ལེན་བྱེད་ན་མ་གཏོགས་ལུང་རིགས་ཀྱིས་དཔྱད་བཟོད་པ་མེད་ཅེས་ཞུས་པར་
གྲགས་པ་དོན་ལ་གནས་སམ་སྙམ་པས། མོས་སྒོམ་དང་བསག་སྦྱངས་སྦྲགས་ན་ཉམས་ཡོང་
པར་ངེས་ཤིང་། ཉམས་ལ་བྱུང་བ་དེ་ཚད་ལ་ཕབ་ན་ཡོད་མེད་རང་གི་མྱོང་བ་དང་སྦྱར་་་
དགོས་སོ། །རྗེ་ཀློང་ཆེན་རབ་འབྱམས་པའི་གསུང་གི་སྐབས་འགའ་ཞིག་ལ་དེང་དུས་ཀྱི་་་
རྙིང་མ་པ་མང་དང་མི་མཐུན་པར་མ་ཟད། བཀའ་བཀྱོན་པ་ཡང་མང་དུ་སྣང་སྟེ། གྲུབ་་་
མཐའ་མཛོད་ལས། དེང་སང་ནི་གཏི་མུག་ཅན་རྣམས་རྫོགས་པ་ཆེན་པོ་སྣང་བ་སེམས་སུ་
འདོད་པ་ཡིན་ཟེར་རོ། །ཤིན་ཏུ་མི་འཐད་དེ། སེམས་ཁ་དོག་ཕྱོགས་ཆ་དང་བཅས་པར་་་་
ཐལ་ལོ། །ཞེས་དང་། ཡིད་བཞིན་མཛོད་ཀྱི་ལེའུ་ཉི་ཤུ་པ་ལས། གང་ལ་གནད་མེད་སྤྲོས་་་་
བྲལ་ཚིག་ཏུ་ཤོར། །རྟོག་པའི་བཟོ་རྒྱས་མཐའ་བྲེལ་གདེངས་བཅས་ཏེ། །རྣམ་རྟོག་ཅི་སྐྱེས་
སྐྱེ་འགག་གྲངས་འདེབས་ཀྱང་། །གནས་ལུགས་དོན་དང་རྒྱང་རིང་གནམ་ས་བཞིན། །ཞེས་
པ་ནས། དེ་འདྲའི་ལམ་ངན་མདོ་རྒྱུད་དང་འགལ་བས། །ཐར་པ་འདོད་ན་རིང་དུ་སྤངས་
པར་བྱ། །ཞེས་དང༌། མུན་པའི་བློ་ཅན་སྔོན་མེད་གླང་ཆེན་ཚིག །རབ་ཀྱིས་སོར་བཞུག་་་་་
འབྲིང་གིས་ངང་ལ་བསྐྱང་། །ཐ་མས་སོ་སོར་རྩལ་སྦྱངས་ཞེས་སྨྲ་བ། །དེང་སང་དར་བས་
ཐར་འདོད་རྣམས་ཀྱིས་སྤངས། །ཞེས་དང་། དེའི་འགྲེལ་པར། གཏི་མུག་ལུང་མ་བསྟན་ལ་
སྒོམ་རེ་བ་ཁྱོད་ལ་ཆོས་ཀྱི་སྐལ་བ་མེད་པ་ཞིག་སྟེ། ཕྱི་རོལ་པའང་དེ་སྐད་མི་སྨྲ་བས་སྔོན་་
མེད་པའི་གཉིས་འཐུང་འགྱིང་བ་ཞིག་གོ། །ལམ་ཡང་དག་པ་ཚོགས་གཉིས་ཐབས་ཤེས་སུ་
693



འབྲེལ་དགོས་ན། དེ་མེད་པས་བསྟན་པ་འདི་ལས་ཕྱི་རོལ་ཏུ་གྱུར་པ་སྟེ། བྱང་ཆུབ་འདོད་
ན་དེ་ལས་བཟློག་དགོས་པར་ཤེས་པས་མདོ་རྒྱུད་གཟིགས་ལ་སྤོངས་ཤིག ཅེས་གདམས་པ་
ཡིན་ནོ། །ཞེས་དང་། ཚིག་གི་ཐ་སྙད་རང་བྱུང་ཡེ་ཤེས་དང༌། བྱང་ཆུབ་ཀྱི་སེམས་དང་།
ཆོས་སྐུ་དང་། དབྱིངས་ལྷུན་གྲུབ་ཆེན་པོ་དང། རིག་པ་རང་གསལ་རྗེན་པ་ཞེས་བརྗོད་ཀྱང་
བརྡ་ཤེས་པའི་ཕྱིར་བཏགས་པ་ཙམ་ལས། རང་ངོ་བརྗོད་མེད་ཆེན་པོར་རྟོག་པར་བྱའོ། །དེ་
ལྟར་མ་ཡིན་པར་མིང་ལ་དོན་དུ་ཞེན་ན་སེམས་ཙམ་པའི་རང་རིག་རང་གསལ་གཟུང་་་་་
འཛིན་གཉིས་མེད་ཀྱི་ཤེས་པ་དང་། ཁྱད་པར་མི་རྙེད་དོ། །འདིར་བློ་གྲོས་མ་སྦྱངས་ལ། །
འདི་པར་འདོད་པའི་མུ་ཅོར་དུ་སྒྲོགས་པ་དག་དེ་གཉིས་གཅིག་ཏུ་འཛིན་པས་རང་རིག་
འདི་ཁོ་བོ་ཅག་གིས་ཤེས་སོ། །ཞེས་མངོན་པའི་ང་རྒྱལ་སྨྲ་བར་ཟད་དོ། །ཞེས་དང་། རྒྱུ་མེད་
འབྲས་བུ་མེད་ལ་སོགས་པ་བརྗོད་ན་རྒྱང་འཕེན་པ་ལྟར་ཆད་པར་ལྟ་བར་འགྱུར་ཏེ། །
འཁོར་བ་ཀུན་རྫོབ་པའི་ཆོས་རྣམས་ནི་རྒྱུ་རྐྱེན་རྟེན་འབྲེལ་གྱི་སྣང་བ་སྒྱུ་མ་ལྟ་བུ་སྟེ། ངོ་བོ་
མེད་པས་སྟོང་པ་ཡིན་ཡང་རྣམ་པ་སྣང་བ་དེ་རྟེན་འབྲེལ་གྱི་མཐུ་སྟེ། སྒྱུ་མའི་སྔགས་དང་་
རྫས་ལས་རྟ་གླང་དུ་སྣང་བ་བཞིན་ནོ། །ཞེས་མདོ་སྡུད་པ། ཏིང་འཛིན་རྒྱལ་པོ། དཀོན་་་་་
བརྩེགས་སོགས་དྲངས་ནས་གསུངས་པ་ལྟ་བུ་ཤིན་ཏུ་མང་ངོ༌། །འགའ་ཞིག་གི་བསམ་ངོ་་་
དང་མཐུན་པར་གསུངས་པ་འགའ་ཙམ་མ་གཏོགས་གྲུབ་མཐའ་མཛོད་སོགས་སུ་སངས་
རྒྱས་འཇིག་རྟེན་དུ་བྱོན་ནས་ཆོས་འཁོར་བསྐོར་ཚུལ་སོགས་བསྟན་པ་སྤྱིའི་རྣམ་བཞག་་་་
དང་། ཕྱི་ནང་གི་གྲུབ་མཐའི་དབྱེ་བ་གྱེས་ཚུལ་སྔགས་མཚན་ཉིད་ལས་ཁྱད་པར་དུ་་་་་
འཕགས་ཚུལ། རྒྱུད་སྡེ་བཞི་སོགས་ཀྱི་རྣམ་བཞག་སོགས་བོད་ཀྱི་མཁས་པ་སྔ་མ་དག་གི་་་་
འཆད་ཚུལ་དང་ཕྱོགས་མཚུངས་ཁོ་ནར་ཡོད་ལ། ཐལ་འགྱུར་བའི་སྐབས་སུ་སློབ་དཔོན་ཀླུ་
སྒྲུབ་ཀྱི་ངེས་དོན་གྱི་ལྟ་བ་འཛིན་པའི་སློབ་མའི་མཆོག་ཟླ་བ་གྲགས་པ་ཡིན་པར་བསྔགས་
ནས་འཇུག་པའི་གཞུང་ཐར་ཆགས་སུ་དྲངས་ནས་བཤད་པ་མཛད་ལ། ཁྱད་པར་དུ། །
སེམས་འགག་པས་དེ་སྐུ་ཡིས་མངོན་སུམ་མཛད། །ཅེས་པའི་ཐད་དུ་སངས་རྒྱས་ལ་ཡེ་ཤེས་
མེད་པར་འདོད་པ་གནས་མ་ཡིན་པར་གསུངས་སོ། །ཐེག་མཆོག་མཛོད་སོགས་སུ། རྣམ་་་
694



་
གྲངས་པ་ཚིག་གི་དོན་དམ་དང་། རྣམ་གྲངས་མ་ཡིན་པ་ཡང་དག་གཤིས་ཀྱི་དོན་དམ་དུ་
བཤད་པ་ནི་རང་ལུགས་ཀྱི་རྣམ་གྲངས་དང་རྣམ་གྲངས་མ་ཡིན་པའི་དོན་དམ་དང་མཐུན་
ཞིང་། གྲུབ་མཐའ་བཞི། ལྟ་བ་བཀར་བཏགས་ཀྱི་ཕྱག་རྒྱ་བཞི། བདེན་བཞིའི་ཁྱད་ཆོས་བཅུ་
དྲུག ཞུགས་འབྲས་བརྒྱད། བྱང་སོགས་སོ་བདུན། སེམས་ཙམ་རྣམ་བདེན་རྫུན་གཉིས། རྣམ་
བདེན་པ་གསུམ། ཐལ་རང་གཉིས། ཀཱ་ཡ་བྱ་རྒྱུད། ཨུ་པ་སྤྱོད་རྒྱུད། ཡོ་ག་རྣལ་འབྱོར་རྒྱུད་་
ཀྱི་བཤད་པ་སོགས་རགས་ཙམ་མཐུན་ལ། བླ་མེད་ཀྱི་མཧཱ་ཡོ་ག་བསྐྱེད་རིམ་དང་། ཨ་ནུ་ཡོ་
ག་རྫོགས་རིམ་ཤེས་རབ་ཀྱི་ཆ་གཙོ་བོར་བཤད་ཀྱང་། སྤྲོས་ཏེ་བཤད་སྐབས་བརྡ་འདྲེས་མ་
ཞིག་ཏུ་སྣང་ལ། རྫོགས་པ་ཨ་ཏི་ཡོ་ག་འབྲས་བུའི་མཐོ་ས་ཞིག་ལ་སྦྱར་རྒྱུ་འདྲ་བ་ཞིག་སྣང་
ན་ཡང་ལས་དང་པོ་བའི་མདོ་སྔགས་ཀྱི་ཆོས་སྐད་དང་འདྲེས་མ་ཞིག་གོ། །ཡིད་བཞིན་་་་་
མཛོད་ལས། འདི་ལྟར་འཁྲུལ་སྔ་འཁོར་བའི་ཆོས་རྣམས་ཀུན། །མི་བདེན་བསླུ་ཕྱིར་ཀུན་་་
རྫོབ་བདེན་པ་ལགས། །ཟབ་ཞི་འོད་གསལ་མྱ་ངན་འདས་པའི་ཆོས། །འགྱུར་མེད་རང་་་་
བཞིན་དོན་དམ་བདེན་པར་འདོད། །ཀུན་རྫོབ་འདི་ལྟར་སྣ་ཚོགས་སྣང་བ་འདི། །སྒྱུ་མ་ཆུ་
ཟླ་སྤྲུལ་པ་གཟུགས་བརྙན་བཞིན། །རང་བཞིན་མེད་ལ་སྣང་བ་གང་ཡིན་འདི། །ཤིན་ཏུ་་་
བརྟགས་ན་གཞི་རྩ་དངོས་མེད་པས། །མཁའ་འདྲ་སྟོང་ཞིང་མཚན་ཉིད་ཆད་པ་སྟེ། །མ་་་
བརྟག་ཉམས་དགའ་སྣ་ཚོགས་སྒྱུ་མ་བཞིན། །བག་ཆགས་འཁྲུལ་པའི་རྟེན་འབྲེལ་ལས་བྱུང་
བ། །ཇི་ལྟར་དྷ་དྷུ་ར་ཡིས་སྣང་བ་བཞིན། །འདི་ལྟར་རང་བཞིན་སྟོང་པ་བདག་མེད་པ། །དེ་
ཉིད་དེ་ཡི་གནས་ལུགས་ཡིན་པའི་ཕྱིར། །དོན་དམ་ཞེས་བྱ་སྣང་ཆ་ཀུན་རྫོབ་སྟེ། །སྣང་དུས་
ཉིད་ནས་སྐྱེ་སོགས་གྲུབ་མེད་པས། །རང་བཞིན་དེ་ཡིན་བདེན་པ་དབྱེར་མེད་དོ། །དེ་ཡི་་་
རང་བཞིན་གདོད་ནས་དག་པ་དང་། །འོད་གསལ་དོན་དམ་གཉིས་སུ་བྱར་མེད་པས། །
འཁོར་འདས་གཉིས་མེད་བདེན་པ་དབྱེར་མེད་དོ། །ཞེས་དང་། ཐེག་མཆོག་མཛོད་འགྲེལ་
ལས། རྨི་ལམ་གྱི་སྣང་བ་ནི་གཉིད་དུ་མ་སོང་བ་དང་། སད་པའི་དུས་སྔ་ཕྱི་གཉིས་ཀར་མེད་
ཀྱང་། གཉིད་ཁུང་ན་བར་དེར་སྣང་བ་ལྟར་ཞེས་པ་ནས་ཆོས་ཐམས་ཅད་རང་བཞིན་མེད་
པས་སྐྱེ་འགག་གནས་གསུམ་དུ་གྲུབ་པ་མེད་པའི་ཕྱིར་རོ། །ཞེས་རྩ་ཤེས་དང༌། ཤེར་མདོ།
695



ཏིང་འཛིན་རྒྱལ་བོ་དྲངས་ནས་གསུངས་པ་དང་། དེ་ཉིད་ཀྱི་མཛོད་ལས། དེས་ན་དབྱིངས་
རང་བྱུང་གི་ཡེ་ཤེས་ལ་དྲི་མ་དང་བཅས་དུས་བཞི། གཞི་དང་གྲོལ་བ་ཕྱེད་པ་ཤིན་ཏུ་གལ་
ཆེའོ། །དེང་སང་ནི་རྣམ་དབྱེ་ཕྱེད་པ་ཤིན་ཏུ་ཉུང་ངོ༌། །ཞེས་སོགས་རྗེའི་གསུང་དང་མཐུན་
པ་ཤིན་ཏུ་མང་ལ། རྫོགས་པ་ཆེན་པོ་ཞེས་པའི་དོན་ཡང་འཁྲུལ་སྣང་གི་དབང་གིས་སྣང་་་
བས་བདེན་བདེན་འདྲ་ཡང་དོན་ལ་ངོ་བོས་མ་གྲུབ་པས་སྟོང་ཉིད་ཀྱི་ངང་ལས་མ་གཡོས་
པས་ན་རྫོགས་པ་དང་། དེ་ཉིད་ཀྱི་རང་བཞིན་སྐུ་གསུམ་དུ་འཆར་བས་ན་རྫོགས་པ་ཆེན་
པོ་འམ་ཕུན་སུམ་ཚོགས་པར་རྫོགས་པ་ཞེས་འདིའི་གཞུང་ནས་འབྱུང་བས་རྙིང་མ་པ་་་་་
གཞན་དང་མི་མཐུན་ནོ། །
དེས་ན་རྫོགས་ཆེན་ལ་སྙིང་པོར་འཛིན་འདོད་ན་ཡང་བརྡ་ཙམ་ལ་མ་གོལ་བ་
ཤིན་ཏུ་གལ་ཆེ་ལ། ཉན་བཤད་ལ་ཡང་དགྲར་བལྟ་མི་རུང་སྟེ། རྗེ་ཀློང་ཆེན་གྱིས། བཀླག་་་
པས་མཐར་ཐུག་གི་དོན་གོ། །བཤད་པས་རང་གཞན་གྱི་མུན་པ་སེལ། ཉན་པས་ངེས་པའི་
དོན་ལ་རེག སྒོམ་པས་འཁོར་བའི་རྒྱ་མཚོ་སྐམ། ཞེས་གསུངས་སོ། །ཀློང་ཆེན་གྱི་མཚན་ལ་
མཛོད་བདུན་སོགས་ལས། ཀློང་ཆེན་རབ་འབྱམས་དང་། ཀློང་གསལ་དྲི་མེད་དང༌། རྡོ་རྗེ་
གཟི་བརྗིད་དང་། རྡོ་རྗེ་སེམས་དཔའ་དང་། དྲི་མེད་འོད་ཟེར་དང་། བློ་གྲོས་མཆོག་ལྡན་་
དང་། ཚུལ་ཁྲིམས་བློ་གྲོས་དང་། ངག་གི་དབང་བོ་དང་། པདྨ་ལས་གྲོལ་དང༌། སྣ་ཚོགས་་་་
རང་གྲོལ་དང་། བསམ་ཡས་པ་ཞེས་སོགས་གསུངས་ལ། འཇིགས་མེད་གླིང་པའི་གསོལ་་་
འདེབས་ལས། མདོ་ཁམས་པ་འཇིགས་མེད་འཕྲིན་ལས་འོད་ཟེར། རྒྱལ་བའི་མྱུ་གུ། མཁྱེན་
བརྩེའི་ལྷ། དྲི་མེད་འོད་ཟེར་དང༌། ངག་གི་དབང་པོ་དང་། སྣ་ཚོགས་རང་གྲོལ་ཞེས་འབྱུང་
བ་སོགས་མ་ནོར་བ་དགོས་སོ། །རྙིང་མའི་བཤད་པ་ལ་ལྷ་བླ་མ་བྱང་ཆུབ་འོད་དང་། ཆག་ལོ།
བུ་སྟོན། འབྲི་གུང་དཔལ་འཛིན་སོགས་ཀྱི་དགག་ཡིག་ཡོད་པར། ཕྱི་མའི་ལན་མི་འདྲ་བ་་
གསུམ་ཙམ་མཐོང་ན་ཡང་བཏང་སྙོམས་སུ་བཞག་པ་དུ་མ་སྣང་། ལན་བཏབ་པ་འགའ་རེ་
ཡོད་པའི་ནང་ན་ཆུ་རི་རམ་ཞེས་པ་རྙིང་མའི་གཞུང་ན་མེད་པའི་ལན་བཏབ་འདུག་ཀྱང་།
རྗེ་ཀློང་ཆེན་པས་སྐུ་གདུང་འབར་བ་ཞེས་པ་ཞིག་དྲངས་པ་ལས། ཤ་རི་རམ་ནི་བདེ་་་་་
696



གཤེགས་གདུང། །བ་རི་རམ་ནི་རྡོ་རྗེའི་རིགས། །ཆུ་རི་རམ་ནི་རིན་པོ་ཆེ། །བསེ་རི་རམ་ནི་་
པདྨའོ། །དེ་བཞིན་དུ་ནི་ཉ་རི་རམ། །ལས་ཀྱི་རིགས་ཀྱི་གདུང་ཡིན་ནོ། །ཞེས་དེ་དག་སོ་སོའི་
རྒྱུ། ཁ་དོག དབྱིབས། ཆེ་ཆུང་གི་ཚད་སོགས་གསལ་བར་བཤད་པ་ཡོད་ལ། དེས་ན་རྙིང་མ་
ལ་གཏེར་འབད་མེད་དུ་འབྱུང་བའི་སྟབས་ཀྱིས་གཏེར་ཁ་རེ་རེའི་ཆོས་སྐོར་མཐའ་ཆོད་པ་
ཡང་དཀའ་བས། བཀའ་གཏེར་ཡོངས་རྫོགས་མཐོང་ན་ཕན་ཚུན་ལྷ་སྔགས། ཏིང་ངེ་འཛིན་
གྱི་དམིགས་རིམ། གཞུང་བཤད་སོགས་ཀྱི་འགལ་བ་ཐམས་ཅད་སྒོ་དུ་མ་ནས་སྤོང་དཀའ་
བ་ལྟར་སྣང་ངོ༌། །འདི་དག་དེ་སྐོར་གྱི་དཔེ་ཁ་ཤས་བདག་གིས་མཐོང་ཚོད་ཙམ་བྲིས་པ་་་
ཡིན་ལ། གཞན་གྱི་བཤད་ཚུལ་ཀྱང་དེས་གོ་བར་ནུས་སོ། །གཞན་ཡང་བི་མ་ལ་མི་ཏྲ་སངས་
རྒྱས་གསང་བའི་སློབ་མ་ཡིན་པས་སློབ་དཔོན་སངས་རྒྱས་གསང་བ་ཁུངས་ཚད་ལྡན་དུ་་་
སྨྲས་འདུག་མོད། འོ་ན་སངས་རྒྱས་གསང་བ་ནི་སློབ་དཔོན་སངས་རྒྱས་ཡེ་ཤེས་ཞབས་ཀྱི་
སློབ་མ་ཡིན་པས་ཡབ་སྲས་དེ་གཉིས་ནས་མདོ་སྔགས་ཀྱི་གཞུང་སོ་སོར་དབུ་མའི་ལྟ་བ་ཇི་
ལྟར་གསུང་འདུག་གཟིགས་པར་ཞུ། མཁས་པ་འགའ་ཞིག་གིས་ནི། བི་ཤྭ་མི་ཏྲའི་འདུས་པ་
ཕྱི་མའི་འགྲེལ་པ་དང་། བརྒྱ་བྱིན་སྡོང་པོའི་སངས་རྒྱས་མཉམ་སྦྱོར་གྱི་འགྲེལ་པ་རྙིང་མ་་་
དང་མཐུན་ཚུལ་དང་། ཕྱི་མ་འདི་དང་རྡོ་རྗེ་བཞད་པའི་གསང་འདུས་འགྲེལ་པར། གསང་
བ་སྙིང་པོའི་ལུང་མང་དུ་དྲངས་པར་གསུངས་པ་ལ་དཔྱད་པར་བྱ་བ་ཡོད་མོད། གསུང་་་
རབ་གདམས་པར་ཤར་བའི་བློ་གྲོས་ཅན་མ་གཏོགས་བདག་འདྲས་ཁ་ཚོན་གཅོད་ག་ལ་་་
ནུས། འོན་ཀྱང་རྒྱུད་རྫས་མར་ཀུན་གྱིས་ཐག་བཅད་པ་ཡང་རྒྱ་གཞུང་དུ་གྲགས་པ་རེ་ན་་་་
དྲངས་པ་ཡོད་ལ། དོ་ཧ་སྐོར་གསུམ་སོགས་སྒྲ་ཇི་བཞིན་པར་བཤད་པ་དང་། ཚད་ལྡན་མ་
ཡིན་པར་བཤད་པ་གཉིས་བྱུང་མོད། རྗེ་བླ་མས་ཚད་ལྡན་ཡིན་ཀྱང་སྒྲ་ཇི་བཞིན་མི་་་་
གསུངས་པས་ལོག་རྟོག་བརྒྱ་དུས་གཅིག་ཏུ་བཅོམ་མོ། །སྒྲུབ་ཐབས་ཀུན་བཟང་དང་། གྲུབ་
ཆེན་སྨན་ཞབས་ཀྱི་དངོས་གྲུབ་འབྱུང་གཏེར་དང་། ཞལ་ལུང་གི་འགྲེལ་པ་སོགས་ལས་་་་
ཚིག་གི་འཇུག་པ་མཐུན་པ་འགའ་ཞིག་དྲངས་པ་སོགས་ཀྱང་དེའི་རིགས་པས་དཔོག་ནུས་
ཏེ། ཞལ་ལུང་དང་། གྲོལ་པའི་ཐིག་ལེ་གཉིས་ཁྱེད་ཀྱིས་རྫོགས་ཆེན་གྱི་ཁུངས་སུ་བྱས་ཀྱང་།
697



རྗེ་བླ་མ་ཡབ་སྲས་ཀྱིས་བཀྲལ་བ་ལ་གཟིགས་ཤིག ཞལ་ལུང་ལས། རྫོགས་པ་ཆེན་པོ་ཡེ་ཤེས་
སྤྱི་གཟུགས་ཅན། །ཞེས་པ་སྒྱུ་མའི་སྐུ་ལ་བཤད་ཀྱང་ཁྱེད་ཀྱིས་རྫོགས་ཆེན་ལ་སྦྱར་བ་ནི།
དཔའ་ལྡན་སངས་རྒྱས་པདྨ་སྐྱེས། །ཞེས་པ་སློབ་དཔོན་པདྨ་འབྱུང་གནས་ལ་བེ་སེར་ལས་
གསུངས་པ་དང་མཚུངས་སོ། །རྣལ་འབྱོར་ཡོ་ག་དང་། རྣལ་འབྱོར་ཆེན་པོ་མཧཱ་ཡོ་ག་དང་།
རྗེས་སུ་རྣལ་འབྱོར་ཨ་ནུ་ཡོ་ག་དང་། ཤིན་ཏུ་རྣལ་འབྱོར་ཨ་ཏི་ཡོ་ག་བཞི་ཐེག་པའི་གོ་རིམ་
དང་། ཨ་ཏི་ཡོ་ག་ཐེག་པའི་ཡང་རྩེར་འདོད་ན། འཕགས་ཡུལ་པཎ་གྲུབ་ཀྱིས་རྣལ་འབྱོར་
བཞི་ཇི་ལྟར་གསུང་ཚུལ་དང་། རྣལ་འབྱོར་བླ་མེད་ལས་ལྷག་པའི་ཐེག་པ་མེད་ཚུལ་གྱི་ལུང་
རིགས་ཟློག་པར་མཛོད་ཅིག མདོ་སྒྱུ་སེམས་གསུམ་དུ་གྲགས་པ་ལས། སྒྱུ་འཕྲུལ་གསང་བ་
སྙིང་པོ་ལ་དགག་གཞག་མང་དུ་བྱུང་ལ། འདུས་པ་མདོར་གྲགས་པ་ཀུན་འདུས་རིག་པའི་
མདོ་དང་། དགོངས་འདུས་གཉིས་རྣམ་དག་ཡིན་པའི་སྒྲུབ་བྱེད་དུ། བུ་སྟོན་གྱིས་མདོ་སྡེ་་་
གདམས་ངག་འབོག་པ་དྲངས་པ་དང་ཚིག་མཐུན་པ་ཞིག་དགོངས་འདུས་ན་ཡོད་པའི་་་
ཕྱིར། ཞེས་བཀོད་པ་དང་། རྒྱ་དཔེ་ཡོད་པའི་རྟགས་ཀྱིས་གསང་སྙིང་དང་དགོངས་འདུས་
པ་རྣམ་དག་དུ་སྒྲུབ་པ་ནི་མ་ངེས་པའི་རྟགས་ཁོ་ནར་སྣང་མོད། འདི་དག་རྣམ་པར་དག་
པ་དང་མ་དག་པ་འདྲེས་མ་ལྟ་བུར་སྣང་བས་བཏང་སྙོམས་སུ་བཞག་ན་ལེགས། ཞེས་བུ་་་
སྟོན་ཞབས་ཀྱིས་གསུངས་ལ། སེམས་སྡེའི་ཕྱོགས་ཀུན་བྱེད་རྒྱལ་པོ་ཡང་བུ་སྟོན་གྱིས་བཏང་
སྙོམས་སུ་མཛད་དོ། །ཀློང་སྡེ་པ་རྣམས་ཀྱིས་ལྟ་བའི་ཀློང་། སྤྱོད་པའི་ཀློང་། དེ་བཞིན་་་་་
དཀྱིལ་འཁོར། དབང་། དམ་ཚིག སྒྲུབས་པ། འཕྲིན་ལས། ་ས་ལམ་། འབྲས་བུའི་ཀློང་རེ་རེ་
ལ་ནམ་མཁའ་དང་མཉམ་པའི་རྒྱུད་ཆུང་བ་ན་ལེའུ་རེ་རེ་ཡོད་པར་བཤད་ལ། ནམ་མཁའ་
དང་མཉམ་པའི་རྒྱུད་ཀྱི་སྐོར་ལས་སྤྲོས་ནས་སྦས་དོན་ཀུན་གསལ་སོགས་དཔང་དུ་བཞག་
སྟེ་དཔྱད་པར་བྱ་བ་ཡོད་མོད་ཀྱང་མང་དོགས་སོ། །མན་ངག་གི་སྡེ་ལ་སྙིང་ཐིག་ཅེས་་་་་
གྲགས་ལ། འདི་དག་རེ་རེ་ལ་དབང་དང་གདམས་པ་ལས་ཁ་ཚར་མང་པོ་བཤད་དོ། །
བཀའ་བརྒྱུད་ནང་ཚན། འཇམ་དཔལ་སྐུ། པདྨ་གསུང་། ཡང་དག་ཐུགས། བདུད་རྩི་ཡོན་་
ཏན། ཕུར་པ་འཕྲིན་ལས་ལྔ་ནི་རིགས་ལྔ་ཡོངས་གྲགས་དང་། མ་མོ་རྦོད་གཏོང་། དམོད་པ་
698



དྲག་སྔགས། འཇིག་རྟེན་མཆོད་བསྟོད་ཀྱི་རྒྱུད་གསུམ་སློབ་དཔོན་པདྨས་བོད་ཀྱི་ལྷ་སྲིན་ལ་
སྡེ་ཚན་གསུམ་དུ་ཕྱེ་བའི་རྒྱུད་ཡིན་པས་བོད་མ་ཁོ་ནར་རྙིང་མ་མང་དུ་མཁྱེན་པ་དག་གིས་
གསུངས་མོད། དང་པོ་ལྔ་ལ་ཡང་ཞིབ་ཆ་མང་པོ་དགོས་ཏེ། སྔ་དར་གྱི་རྙིང་མ་པ་རྣམས་་་
ཀྱིས་གསང་འདུས་དང་། ཟླ་གསང་ཐིག་ལེ་དང་། མཉམ་སྦྱོར་དང་གསུམ་ལ་ཐུགས་གསུང་
སྐུའི་རྒྱུད་ཅེས་གཙོ་བོར་མཛད་པར་བཤད་ལ། དེ་ལྟར་ན་ཡང་དག་གསང་འདུས་དང་་་་
འཇམ་དཔལ་མཉམ་སྤྱོད་དང་མཐུན་དགོས་པས་སོ། །དེ་བཞིན་དུ་སྒྲུབ་ཐབས་ཀྱི་རིགས་་
ལ་དཔྱད་པ་བགྲང་གིས་མི་ལང་སྟེ། དུར་ཁྲོད་གསང་བ་རྒྱན་གྱི་ཕྱི་དུར་ཁྲོད་ལམ་འཁྱེར་་་
ཞེས་པ་གཅིག་པུར་མཁས་གྲུབ་སྨྲ་བའི་ཉི་མས་ཇི་འདྲ་གསུང་ལྟོས་ཤིག རྒྱལ་པོ་ཛ་ཞེས་བྱ་
བའི་ལོ་རྒྱུས་དཔྱད་དགོས་ཤིང་གང་ཟག་གི་བདག་མེད་སྔོན་དུ་མ་བསྒོམ་པར་ཆོས་ཀྱི་་་་
བདག་མེད་བསྒོམ་པ་ནི་རྒྱ་མཚོར་སྣག་ཚའི་རྡོག་པོ་བོར་བ་དང་འདྲ་བར་བཀའ་གདམས་
པ་རྣམས་ཀྱིས་གསུངས་ན་བདག་མེད་མི་སྒོམ་པར་སེམས་སྒོམ་པ་ལྟ་ཅི་སྨོས། གནུབ་་་་་
སངས་རྒྱས་ཡེ་ཤེས་ཁྲི་རལ་པ་ཅན་གྱི་དུས་སུ་འཁྲུངས་ནས་ལོ་བརྒྱ་དང་བཅུ་གསུམ་་་་་
བཞུགས་པ་སོགས་ལས་འཕྲོས་ནས་མི་ལའི་རྣམ་ཐར་གྱི་ངག་སྒྲོས་མི་འཐད་ཅེས་བཤད་་་
ཀྱང་མི་ལ་ཡབ་སྲས་རྣམས་ཀྱིས་རང་གི་གདམས་པ་ཞུ་ཡུལ་གྱི་བླ་མ་མི་ནོར་བར་ངོ་ཤེས་་
པ་དགག་ཏུ་མེད་སྙམ་མོ། །ཡང་རྡོ་རྗེ་ཟམ་པ་ཞེས་པ་སྐད་ཅིག་མའི་དོན་རྟོགས་ནས་ཚེ་་་
གཅིག་ལ་འཚང་རྒྱ་བ། ཕུང་པོ་ལྷག་མེད་དུ་འགྲོ་བ་དང་། སྙིང་ཐིག་ཉམས་སུ་བླངས་ན་་་
རང་རྒྱུད་དག་ནས་ཕུང་པོ་ཟག་མེད་དུ་འགྱུར་བ་དང་། རྙིང་མའི་གདམས་ངག་ཉམས་སུ་
བླངས་ན་ཕུང་པོ་ལྷག་མེད་དུ་ཡལ་འགྲོ་བ་ཡང་དང་ཡང་དུ་བཤད་དོ། །
བོན་དར་བའི་དུས་སུ་བོད་ཀྱི་རྒྱལ་པོ་རྣམས་ལྷའི་དམུ་ཐག་ལ་བརྟེན་ནས་་་་་
གནམ་དུ་གཤེགས་པས་སྐུ་གདུང་མེད་པར་བཤད་པ་དང་། འདི་དག་གིས། འཇའ་ལུས་སུ་
འཕོས་པ་དང་། འོད་སྐུར་ཡལ་བ་དང་། ཕུང་པོ་ལྷག་མེད་དུ་སོང་བར་བཤད་པ་རྣམས་ཆ་
འདྲ་བར་སྣང་ངོ༌། །འོན་ཀྱང་ཉན་ཐོས་སྡེ་པ་འགའ་ཞིག་གིས་ལྷག་མེད་ཀྱི་ཚེ་བེམ་རིག་་་
རྒྱུན་ཆད་པར་འདོད་ཀྱང་ཕུང་པོ་སྔ་མ་ཡལ་སོང་བ་མ་བཤད། སེམས་ཙམ་པ་འགའ་ཞིག་
699



གིས་ལྷག་མེད་ཀྱི་ཚེ་སྒྲིབ་པ་དང་སྒྲིབ་པའི་རྒྱུན་ཆད་པ་དང་། དག་པའི་ཞིང་དུ་པདྨའི་་་་
སྦུབས་སུ་ཡིད་ལུས་བླང་ནས་ཡང་དག་མཐའ་མངོན་དུ་བྱས་པ་མ་གཏོགས་འཇའ་ཚོན་་་་
ལྟར་ཡལ་བ་མ་བཤད། ཕ་རྒྱུད་ལས་སྒྱུ་མའི་སྐུ་ཕུང་པོ་རྙིང་པ་ལ་འཇུག་པ་དང་། དག་པའི་
སྒྱུ་ལུས་པ་ལུས་རག་པ་ལ་བརྟེན་པར་བཤད། མ་རྒྱུད་ལས་ལུས་མ་སྤངས་པར་རིག་འཛིན་
གྱི་སར་གཤེགས་པ་དང༌། ལུས་དེ་ཉིད་ཀྱིས་མཁའ་སྤྱོད་དུ་འཁྲིད་པ་སོགས་མ་གཏོགས་དེ་
འདྲ་མ་བཤད། བསྐལ་བཟང་གི་སངས་རྒྱས་སྟོང་ལྷག་མེད་དགྲ་བཅོམ་པ་ཡིན་ཀྱང་སྐུ་་་་
གཟུགས་ཡོད་པར་མ་ཟད་སྐུ་གདུང་ཡང་བཤད། བྱང་ཆུབ་མཆོག་ཏུ་སེམས་བསྐྱེད་པ་ནི།
སེམས་ཅན་མ་ཟད་ཀྱི་བར་དུ་གཟུཊ་སྐུ་གཉིས་ཀྱི་སྒོ་ནས་འགྲོ་བའི་དོན་མཛད་པ་ཡིན་པ་
ལ་ལུས་གཅིག་པོ་འཇའ་ཚོན་དུ་ཡལ་འགྲོ་བ་ཇི་ལྟར་ཡིན། དག་པའི་འཇའ་ལུས་ཞེས་པ་་་
དག་པའི་སྒྱུ་ལུས་དང་། རླུང་སེམས་ཕྲ་མོའི་ལུས་སུ་འདོད་ན་གསར་མ་ལས་ལྷག་པའི་ཟབ་
ཁྱད་མི་འདུག་པས་ག་ལེ་བཞུཊ་ཤིག སངས་རྒྱས་ན་ངེས་པ་ལྔ་ལྡན་གྱི་ངང་ནས་སྤྲུལ་སྐུ་་
བྱེ་བ་ཐེར་འབུམ་སྐད་ཅིག་རེར་ཡང་འགྱེད་པ་ཐོབ་དགོས་ཀྱི་སྔ་མའི་རྟེན་གཅིག་པུ་དེ་་་་
ཡང་མེད་སོང་ན་མི་འགྲིག་གམ་སྙམ་མོ། །ཕུང་པོ་རྙིང་བ་དང་ལས་སྟོབས་ཀྱི་འབྲེལ་པ་་་
ཆད་པའི་སློབ་པ་དང་། མི་སློབ་པའི་ཟུང་འཇུག་པ་ཡང་ཕུང་པོ་རྙིང་པ་ལ་གནས་པར་་་་་
གསུངས་པས་འཇའ་ལྟར་མ་ཡལ་ཀྱང་སྐྱོན་མེད་དོ། །རིཊ་པ་དྲུག་ཅུ་པའི་འགྲེལ་པ་ལས།
ཕུང་པོ་རྒྱུན་ཆད་པའི་ངོ་བོ་ལ་ཆོས་འགའ་ཡང་མི་སྲིད་པས་འགོག་པ་དེ་སུ་ལ་མངོན་དུ་་
འགྱུར། ཞེས་པའི་སྐྱོན་སོ་ན་གནས་སོ། །གཏེར་སྦ་བ་དང་འདོན་དགོས་པ་ཡང་ཡོད་སྲིད་
མོད། མདོ་སྡེ་རྒྱན་ལས། ཁ་དང་གཟུཊ་ནི་ཐམས་ཅད་དང༌། །ནམ་མཁའ་ལས་ཀྱང་ཆོས་ཀྱི་
སྒྲ། །ཞེས་དང་། སྤྱོད་འཇུག་ལས། མཚན་གཞིའི་ཚུལ་དུ། ལུས་ཅན་ཀུན་གྱིས་བྱ་དང་ནི། །
ཤིང་དང་འོད་ཟེར་ཐམས་ཅད་དང༌། །ནམ་མཁའ་ལས་ཀྱང་ཆོས་ཀྱི་སྒྲ། །ཞེས་སོཊ་ཕྱོཊ་་་
བཅུའི་རྒྱལ་བ་སྲས་བཅས་ཀྱི་རྣམ་ཐར་མདོ་ལས་འབྱུང་བ་ལྟར་ཡིན་མོད། བོད་ལ་དེས་་་
ཀྱང་མི་ཆོག་པར་ས་བརྐོས་ཏེ་གཏེར་ཅིག་ངེས་པར་དགོས་པའི་རྒྱུ་མཚན་གང་ཡིན། ཨ་མ་
སོཊ་སྐལ་བ་དམན་པས་ཡིན་ཞེ་ན། སྟོན་པ་ཐུཊ་རྗེ་ཅན་དེས་གཏེར་མ་སྦས་པར། ཀླུ་སྒྲུབ་
700



ཐོཊ་མེད། ལཱ་ལི་ཏ་སོཊ་པཎ་གྲུབ་དུ་མ་ཡུལ་གཞན་འགྲོད་པའི་ངལ་བ་ལ་ཅིའི་ཕྱིར་བཀོད།
གླང་དར་མས་རྒྱལ་ཁྲིམས་དང་ཆོས་ཁྲིམས་བཤིགས་རྗེས་ཡུམ་བརྟེན་དང་འོད་སྲུང་གི་་
དུས་སུ་རྒྱ་ནག་མཁན་པོས་གཞུང་ལུགས་ཡི་གེར་བཀོད་པ་འགའ་གཏེར་ནས་ཐོན་པའི་ལོ་
རྒྱུས་ངོར་བའི་ཡིག་ཆ་འགའ་ཞིག་ན་འདུག་པས་འགའ་ཞིག་སྐྲག་ནས་ས་འོག་ཏུ་སྦས་པ།
འགའ་ཞིག་གིས་རྙེད་ནས་སློབ་དཔོན་ཆེན་པོའི་མཚན་སྨོས་ནས་གཏེར་བྱང་བྲིས་པ་ཡོད་
པར་ངེས་ལ། ཀུན་བྱེད་རྒྱལ་པོ་དང༌། བམ་རིལ་ཐོད་མཁར་སོཊ་བོད་ཀྱིས་སྦྱར་བའི་རྒྱུད་
དུ་གསུངས་པ་ས་ལུཊ་ཀྱི་ཡིག་ཆ་འགའ་སྣང་ཡང་ལུང་འདྲེན་བྲི་མ་ནུས། མུ་སྟེགས་ཀྱི་རྒྱུད་
ལས་ཀྱང་རླུང་དང་འཁྲུལ་འཁོར་སོཊ་སྟོན་ཚུལ་ནང་བའི་རྒྱུད་དང་མཐུན་པས་དེ་འདྲ་་་
ཤནྟི་པ་དང་ཇོ་བོ་ལྟ་བུ་མ་གཏོཊ་དབྱེ་དཀའ་བར་གསུངས་པ་གྲགས་ཆེ་བ་ལྟར་རོ། །སྡོམ་
གསུམ་རབ་དབྱེ་དང་། དེའི་འགྲེལ་པ་སྐྱེད་ཚལ་མཁན་པོ་འཇམ་དབྱངས་ཀུན་དགའ་ཆོས་
བཟང་སོཊ་མཁས་པ་དུ་མས་མཛད་འདུག་པ་དེ་དག་སོ་སོར། འཕཊ་པ་ཤིག་ཅན་སོཊ་་་
དང་། ར་ལི་སོ་གཉིས་སོཊ་བོད་ཀྱིས་བརྩམས་ཚུལ་དང་། གཙུག་ཏོར་ནག་མོ་སོགས་བོད་
ཀྱི་ལྷ་འདྲེས་སྦྱར་བ་ནད་གདོན་ཞི་བའི་ཕན་ཡོན་ཅུང་ཟད་རེ་འབྱུང་སྲིད་ཀྱང་ཡིད་་་་་་
བརྟན་མི་རུང་བར་གསུངས་པ་དང་། རིས་མེད་ཀྱི་ཡིག་ཆར་དེ་འདྲ་མཐའ་ཡས་པ་ཡོད་པ་
བྲི་བས་མི་ལངས་ལ། སྐར་རྒྱལ་གྱིས་ཀྱང་གཞན་ཏིང་འཛིན་ལ་བཀོད་པ་དང་། ཀ་རུ་་་་
འཛིན་ཞེས་པའི་རྫུན་རླབས་ཅན་གྲུབ་ཐོབ་ཞིག་གི་དགོན་པ་མཐོང་བ་ཙམ་གྱིས་འགའ་་་
ཞིག་ལ་ཏིང་འཛིན་སྐྱེ་བ་སོཊ་བདུད་ཀྱི་བྱིན་རླབས་ཡིན་པར་གསུངས། སེམས་ཀྱི་ངོ་སྤྲོད་
ལ་ཡང་ཁམས་འདུས་ཀྱི་རྐྱེན་གྱིས་རྟོག་པ་འགག་པ་དང་། བདུད་ལས་ཀྱིས་ཀྱང་དེ་འདྲ་་་
འབྱུང་བར་བཤད་པས་བག་ཡོད་པར་མཛོད་ཅིག གཞན་ཡང་། རྒྱལ་བ་དགོངས་བརྒྱུད།
རིག་འཛིན་བརྡ་བརྒྱུད་སོཊ་ལ་ཡང་འདྲ་མིན་དུ་མ་བཤད། གཏེར་རིགས་ཀུན་གྱི་མཆོག་
གྱུར་ཟབ་མོ་དགོངས་གཏེར་དེ། དེ་ཡང་དངོས་ཉམས་རྨི་ལམ་རབ་འབྲིང་ཐ་གསུམ་གྱི་་་་
ཚུལ་དུ་འབྱུང་ཞེས་ལུཊ་འདིའི་ཚད་ཐུབ་ཞིག་གིས་བཤད་པས་དེ་ལྟར་ན་འདི་ཡིན་ཆེར་་
མེད་པ་འདྲའོ། །འགའ་ཞིག་ལ་གཏེར་ནས་བྱུང་བའི་ལོ་རྒྱུས་ཡོད་ཀྱང་། རྒྱལ་བའི་བཀའ་
701



ལས་ཀྱང་གཏེར་མ་ལྷག་པར་ཟབ་པོར་མོས་པ་འགའ་ཞིག་ལ་ངེས་པ་སྐྱེད་ཕྱིར་ཡིན་གྱི། །
སྤྱན་རས་གཟིཊ་ཀྱི་ཡི་གེ་དྲུག་པ་དང༌། འཇམ་དབྱངས་དཀར་སེར། ཀླུ་དབང་རྒྱལ་པོ།
དབྱངས་ཅན་མ་སོཊ་གསར་རྙིང་ཐམས་ཅད་ལ་རླུང་ལྟར་གྲགས་བཞིན་གཏེར་གྱི་ངལ་བ་
མི་དགོས་པའི་ཕྱིར། གཏེར་དུ་སྦ་བ་དང་འདོན་པའི་སྐལ་བ་དང་དུས་བབས་སོཊ་ཡོད་་་་
ཀྱང་། དེས་གདུལ་བྱ་སྤྱི་ཁྱབ་ལ་ཟབ་ཁྱད་དང་ལྷག་ཁྱད་ཀྱི་ཆེ་བ་བརྗོད་དགོས་པའི་ངེས་་
པ་མེད་དེ། བཅོམ་ལྡན་འདས་ཀྱིས་ཞལ་ནས་གསུངས་པ་དང་། རྗེས་སུ་གནང་བ་དང་།
བྱིན་གྱིས་བརླབས་པ་ལས་ལྷག་པའི་ཟབ་ཁྱད་གཏེར་དུ་སྦས་པ་ལ་ཇོ་བོ་ཤཱཀྱ་མུ་ནེ་ལྷོ་སྒོ་་
མེ་ལོང་ཅན་དུ་སྦས་པ་ལ་ཡང་དེའི་ཆ་ནས་བསྔཊ་བརྗོད་རྒྱལ་རབས་དང་དེབ་ཐེར་སོཊ་
སུ་ངེས་པར་བརྗོད་འོས་སོ། །དུས་ཕྱིས་བཀྲ་ཤིས་རྒྱ་མཚོ་ཟེར་བ་ཞིག་གིས་ཚེས་བཅུའི་རྣམ་
བཤད་དུ། གཏེར་ཆེན་བརྒྱ་རྩ་བརྒྱད། གཏེར་ཕྲན་སྟོང་རྩ་གཉིས། གཏེར་ཁ་བྱེ་བ་དགུ་ཁྲི་
སྦས་པར་བཤད་པའི་བབས་ལ་དཔགས་ན་ཆུ་བོ་གངྒཱ་དང་གངས་ཏི་སེ་སོགས་ཀྱང་གཏེར་
མར་འདོད་པ་འདྲ། བོན་གཏེར་མཚོན་གཏེར་ཟེར་འདུག་ཀྱང་མཚོན་གྱི་བསྐལ་བ་ལ་ཉེ་་
བའི་སྙིགས་དུས་འདིར་མཚོན་ཆ་གཏེར་ནས་འདོན་མི་དགོས་སམ་སྙམ། ཡང་བཀྲ་ཤིས་་་
མིང་ཅན་འདིས་དགེ་ལྡན་པ་སྤྱི་ལ། དྲི་བ་ཉེར་ལྔ་བཀོད་པ་མཐོང་སྟེ། ལན་གདབ་དགོས་
པའི་འོས་སུ་མི་འདུག་ལ། ལྟ་བའི་གསུང་མགུར་འདི་ཉིད་རྩ་འགྲེལ་ལ་དགག་པའི་རྣམ་་་
གྲངས་ཞིག་བྲིས་པ་ཡང་གྲོང་བ་རྒན་རྒོན་གྱི་འཁོན་འཛིང་གི་འཐབ་མོ་ལྟར་ཚིག་རྩུབ་ཀྱི་
ཆོ་ངེས་འབའ་ཞིག་ལས་མེད་པ་མཁས་བླུན་ཀུན་གྱིས་ཤེས་པར་ནུས་སོ། །སྤྱིར་བོན་ཆོས་་་
གླེགས་བམ་ཚོར་ཡང་གསུང་རབ་ཀྱི་བརྡ་ཤས་ཆེ་ཞིང་མདོ་རྒྱུད་ལ་གཞོག་དྲུང་ནས་བརྩམ་
པའི་ནང་དུ་མུ་སྟེགས་ཀྱི་བརྡ་བསྲེས་པ་བསལ་དགོས་པར་གསུངས་ལ། དུས་ཕྱིས་རྙིང་མ་
རྩོམ་པ་པོ་དུ་མས་རྗེ་ཡབ་སྲས་ཀྱི་གསུང་རབ་ཤན་བསྲེས་ནས་མཛེས་པར་བྱས་པ་འདུག་
པས་བློ་ལྡན་རྣམས་ཀྱིས་མཁྱེན་དགོས་ཏེ། ཆོས་ཀྱི་བརྡ་དང་ཚེ་བརྗོད་ཀྱིས་མ་བྲིད་ན་ལྟར་
སྣང་གི་ཆོས་མི་བྲིན་པར་གསུངས་པ་དང་། རི་དྭགས་ཀྱི་རྔ་མ་བསྟན་ནས་བོང་ཤ་བཙོང་་་
བའི་ལོ་རྒྱུས་ཡོད་པས་སོ། །འདི་དག་རང་དང་སྐལ་མཉམ་ལས་དང་པོ་བ་དག་ལ་དཔྱད་་
702



པའི་སྒོ་ཙམ་དུ་བྲིས་པ་ཡིན་གྱི། རང་གིས་སྨྲས་པ་མཐའ་གཅིག་ཏུ་འཐད་ལྡན་ཡིན་སྙམ་པ་
དང་། གཞན་ལ་ཕྱོཊ་ལྷུང་གིས་འཕྱ་སྨོད་ལྟ་བུར་བསམ་ནས་བྲིས་པ་གཏན་ནས་མིན་པས།
བདག་ནི་བདེན་གྱི་གཞན་ནི་གཏུ་མུག་པའོ་ཞེས་པའི་བློ་བོར་ནས་གཟུ་བོའི་བློས་གནས་་
པ་གལ་ཆེའོ། །མདོ་སྔགས་ཡོངས་སུ་རྫོཊ་པའི་ལམ་གྱི་ཉམས་ལེན་བོར་ནས་དམིགས་སྐོར་
རེ་རེ་ཙམ་ལ་སྦྱང་བ་ནི་ས་ཆོད་ཤིན་ཏུ་ཆུང་སྟེ། ས་བརྒྱད་པ་ཡང་སངས་རྒྱས་ཀྱིས་མཉམ་
གཞག་ལས་བསླང་ནས་རྒྱ་ཆེ་བའི་ཚོགས་ལ་བསྐུལ་བར་བྱེད་ན། དམིགས་སྐོར་རེ་རེ་ཙམ་
ལ་འབད་ནས་ཚེ་གཅིག་གི་སངས་རྒྱས་འགྲུབ་པ་དེ་ཅི་འདྲ་རང་ཡིན་དཔྱོད་ཅིག ཟབ་མོ་
སྟོང་པ་ཉིད་ལ་ཐབས་ཁྱད་པར་ཅན་དང་འབྲེལ་བར་བྱས་ནས་མ་འབད་ན། མདོ་ལས།
ཤེས་རབ་ཀྱི་ཕ་རོལ་ཏུ་ཕྱིན་པ་འདི་འདོར་བར་འགྱུར། རིང་དུ་བྱེད་པར་འགྱུར། ཞེས་་་་་
གསུངས་པའི་ཉེས་པས་ཟིལ་གྱིས་ནོན་པར་འགྱུར་བ་ཤེས་དགོས་སོ། །ཉན་རང་དགྲ་་་་
བཅོམ་ཞི་བདེའི་ཏིང་ངེ་འཛིན་གྱིས་ཐུཊ་འཕྲོག་ནས་བསྐལ་བའི་བར་དུ་གནས་པ་དག་་་
ཀྱང་། ལང་གཤེཊ་ལས། དཔེར་ན་ཤིང་ནི་རྒྱ་མཚོ་རུ། །རྦ་རླབས་རྣམས་ཀྱིས་རྣམ་པར་་་་་
གཡེང་། །ཉན་ཐོས་རྨོངས་པ་དེ་བཞིན་དུ། །མཚན་ཉིད་ཀྱིས་ནི་རབ་ཏུ་གཡེང་། །ཞེས་་་་་
གསུངས་པ་ལྟ་བུ་མདོ་མང་པོ་ན་ཡོད་པས་ཏིང་ངེ་འཛིན་ཙམ་གྱིས་ཆོག་ཤེས་བྱ་མི་རིགས་
སོ། །སྨྲས་པ། འཇིག་རྟེན་བདེ་སྐྱིད་པདྨོའི་ཚལ་རྒྱས་པ། །ཐུབ་དབང་བསྟན་པའི་ཉི་མར་་་
རག་ལས་ཀྱང༌། །ངན་རྟོག་འཁྲུལ་བའི་ཆུ་འཛིན་གྱིས་བསྒྲིབས་པར། །སྐྱོད་བྱེད་དཔྱད་་་་་
གསུམ་དག་པའི་དྲི་བཞོན་གཅེས། །ས་གསུམ་འགྲོ་འདིའི་སྒྲིབ་གཉིས་རིམས་ནད་དྲུངས་་་
འབྱིན་ཟབ་མོ་ལྟ་བའི་ཨ་མྲྀ་ཏ། །དངོས་བརྒྱད་བདུན་ཅུའི་ཀློང་དུ་ཉེར་འཁྱིལ་ཤེས་རབ་ཕ་
རོལ་ཕྱིན་པའི་མདོ། །བརྒྱད་ཁྲི་བཞི་སྟོང་ཆོས་ཕུང་ཀུན་ལས་ལྷག་པར་གཅེས་པའི་བཀའ་
ནན་གྱིས། །ལན་གཉིས་ལན་གསུམ་གཏད་པའི་ཚུལ་འདིར་དགོངས་མཛོད་གངས་ཅན་་་་་
འགྲོ་རྣམས་ཀྱི། །སེམས་ཀྱི་ཕུཊ་པ་འཁྲུལ་བའི་ཕྱོཊ་སུ་བསྟན། །བདག་ཏུ་འཛིན་པའི་དུག་
སྦྲུལ་མ་མཐོང་བར། །བྱིངས་རྨུགས་འཐིབ་པོར་མནལ་བའི་སྐྱེ་བོ་དག །ཐུགས་རྗེ་ཟེར་གྱིས་
བསྐུལ་ཤིག་བཅོམ་ལྡན་འདས། །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
703



༣. བཀའ་བརྒྱུད་ཀྱི་ཕྱག་ཆེན་ལྟ་བ་བཤད་པ།
གསུམ་པ་ཀར་འབྲུག་འབྲི་གུང་པ་སོགས་བཀའ་རྒྱུད་ལུགས་ཀྱི་ཕྱག་ཆེན་འཆད་
པར། འགྲོ་མགོན་ཕག་མོ་གྲུ་པའི་གསུང་མགུར་ལས། རྟེན་ཅིང་འབྲེལ་འབྱུང་རྒྱ་ཡི་འབུར་
དང་འདྲ། །རྒྱུ་འབྲས་མི་བསླུ་རིཊ་པ་བཞི་དང་ལྡན། །དེ་ཡི་རང་བཞིན་ངོ་བོ་ཉིད་ཀྱིས་སྟོང་།།
ཐུབ་པས་གསུང་ཕྱིར་དེ་ལ་ངེས་ཤེས་བསྐྱེད། །ཞེས་དང་། དངོས་འཛིན་གྱི་འཆིང་བས་་་་
བཅིང་བ་ལ། །ཚོཊ་གཉིས་ཀྱི་ས་ཆོད་མི་འབྱུང་བས། །སྣང་ལ་ཞེན་པ་མེད་པའི་ཆོས། །སྒྱུ་མ་
ལྟ་བུ་འདི་གལ་རེ་ཆེ། །ཞེས་དང༌། གནས་ལུཊ་ཀྱི་དོན་ཞིག་མ་རྟོཊ་ན། །ཐམས་ཅད་འཁྲུལ་
པའི་གོ་ར་ཡིན། །རྟེན་འབྲེལ་དབུ་མར་གོ་བའི་ཆོས། །ཡང་དག་ལྟ་བ་འདི་གལ་རེ་ཆེ། །ཞེས་
སོཊ་ནི་རྗེ་བླ་མའི་གསུང་དང་མཐུན་ལ། གང་ལའང་གནས་པ་མེད་པར་ནི། །སེམས་ཉིད་
ནམ་མཁའ་ལྟ་བུར་བསྒོམ། །ཞེས་དང༌། ཡུལ་གྱི་སྣང་བ་ནམ་མཁའི་པདྨོ་བཞིན། །སེམས་ཀྱི་
འཛིན་པ་བདེ་གཤེཊ་སུ་ཡིས་རྙེད། །དབྱིངས་རིག་གཅིག་པ་མོ་གཤམ་བུ་ཡིས་སྒྲུབ། །སྤྱི་་་
ཅེས་སྲིད་ཞི་མཉམ་ཉིད་ཀྱི་ལྟ་ཁྲིད་གསུངས་པ་ཡང་ཕྱག་ཆེན་དང་དོན་འདྲ་མོད། སྤྱིར་་་
འགྲོ་མགོན་གྱི་གསུང་ལས། བཞག་ཐབས་ལྔ་། དཔེ་དྲུག མཉམ་བཞག་གི་ཉམས་བཅུ། སྤྱོད་
ལམ་གྱི་ཉམས་བདུན་སོཊ་ཞི་གནས་ཀྱི་ཉམས་མང་དུ་གསུང་ལ་དེ་བཞིན་དུ་ལྷན་ཅིག་་་་
སྐྱེས་སྦྱོར། ཕྱག་ཆེན་ལྔ་ལྡན་སོཊ་ཀྱི་ས་བཅད་ཐོ་ཙམ་རེ་ཕྱག་ཆེན་གྱི་ཟིན་བྲིས་སུ་བཀོད་་
ཟིན་པ་ལྟར་ཕྱིས་ཀྱི་ཕྱག་ཆེན་ཁྲིད་ཡིག་ཕལ་ཆེར་དུ་སེམས་མ་བཅོས་པ་ཁོ་ན་ལ་ངོ་སྤྲོད་་
ནས་གསུངས་པ་ཤས་ཆེའོ། །
མཉམ་མེད་དྭགས་པོ་ལྷ་རྗེ་དང་པོར་བཀའ་གདམས་པ་དང་། ཕྱིས་རྗེ་བཙུན་མི་
ལའི་སློབ་མར་གྱུར་ནས་བཀའ་ཕྱག་ཆུ་བོ་གཉིས་འདྲེས་བསྐྱངས་ཏེ། ཐར་པ་རིན་པོ་ཆེའི་
རྒྱན་ཞེས་བྱ་བའི་ལམ་རིམ་གྱི་ཡིག་ཆ་མཛད་པ་བཀའ་གདམས་དང་ཤིན་ཏུ་མཐུན་པར་་
མ་ཟད། ཤེས་རབ་ཀྱི་ཕར་ཕྱིན་སྐབས་སུ་ཤེར་མདོ། རིཊ་ཚོཊ། རྣམ་འགྲེལ། ལམ་སྒྲོན་སོཊ་
བསྒྲིཊ་ནས་ལྟ་བ་གཏན་ལ་ཕབ་སྟེ་སེམས་ཀྱི་ངོ་སྤྲོད་དང་སྦྲཊ་པ་ད་ལྟའི་སེམས་ཁྲིད་པ་་་
7 0 4



རྣམས་དང་མི་འདྲ་བའི་ཁྱད་ཆེ་ཞིང་འཁྲུལ་པ་ཡེ་ཤེས་སུ་ཤར་པ་ནི་མི་སློབ་ལམ་གཞིར་་་
བཞག་སོཊ་བརྡ་དེ་ཉིད་མ་གོལ་བར་གོ་ན་རྗེ་བླ་མའི་རིང་ལུཊ་དང་གནད་གཅིག་ཏུ་་་་་
འབབ་པ་ཞིག་ཡིན་འདུག་ཀྱང་། སེམས་ཀྱི་ངོ་སྤྲོད་གཞན་གྱི་བརྡ་དང་མ་འདྲེས་པར་བྱེད་
དགོས་པ་ནི་ལམ་འབྲས་ལ་ཇི་ལྟར་གསུངས་པ་བཞིན་དུ་ཞིབ་པར་བྱེད་དགོས་ལ། དེ་་་་
བཞིན་དུ་རྗེ་མིད་ལས། སེམས་ཉིད་སྟོང་པའི་ནམ་མཁའ་ལ། །སྒྱུ་མ་ལུས་ཀྱི་སྤྲིན་ཚོཊ་འཁྲིཊ།།
ཞེས་སྤྲིན་དང་རྨི་ལམ་གཟུཊ་བརྙན་བྲག་ཆ་སོཊ་ལ་སྦྱར་བའི་མཐར། བྱུང་ཡང་སེམས་་་་་
སྟོང་རང་ལས་བྱུང་། །ཐིམ་ཡང་སེམས་སྟོང་རང་ལ་ཐིམ། །ཞེས་སྟོང་ཉིད་རྒྱུ་འབྲས་སུ་་་་་
འཆར་ཚུལ་དང་། ཆོས་ཐམས་ཅད་སེམས་ཀྱི་རྣམ་རོལ་དུ་འཆར་ཚུལ་ཕྱོཊ་གཅིག་ཏུ་་་་་
གདམས་པ་འདིས་མཚོན་ནས་མར་མིའི་ཕྱག་ཆེན་གྱི་གསུང་མགུར་ཕལ་ཆེ་བ་གོ་ནུས་སོ། །
ཆོས་དྲུག་རྡོ་རྗེ་ཚིག་རྐང་དང་། མཁས་གྲུབ་ཁྱུང་པོ་དང་རྨོག་ཅོག་པ་སོཊ་ཀྱི་གདམས་ངག་
ཏུ་འོད་གསལ་དང་སྒྱུ་ལུས་ཀྱི་གདམས་པ་མ་ནོར་བ་ཡོད་ཀྱང་རྗེས་འཇུག་གིས་ངོས་ཟིན་
པ་རྣམས་རྗེ་བླ་མའི་ལུཊ་འཛིན་གྱི་མཁས་གྲུབ་ཆེན་པོ་དག་གི་ཆོས་དྲུག་གི་ཡིག་ཆ་རྣམས་
སུ་ཤིན་ཏུ་གསལ་ལོ། །ས་པཎ་གྱི་སྡོམ་གསུམ་རབ་དབྱེ་ལས། ངེད་ཀྱི་ཕྱག་རྒྱ་ཆེན་པོ་ནི། །
དབང་ལས་བྱུང་བའི་ཡེ་ཤེས་དང་། །རིམ་པ་གཉིས་ཀྱི་ཏིང་འཛིན་ལས། །བྱུང་བའི་རང་་་
བྱུང་ཡེ་ཤེས་ཡིན། །ཞེས་སྔཊ་ཀྱི་ཕྱག་ཆེན་ངོས་བཟུང་བ་དང་། ཁྱེད་ཀྱི་དེ་ནི་སྒོམ་ལེཊ་ཀྱང་། །
དབུ་པའི་སྒོམ་ལས་ལྷག་པ་མེད། །ཅེས་པ་དང་དོན་མཐུན་པར། པཎ་ཆེན་ཐམས་ཅད་་་་་
མཁྱེན་པས་དྲུང་པ་རྒྱལ་ཚབ་པར་སྩལ་བའི་ཕྱག་ཆེན་ཞལ་གདམས་ལས། རང་སེམས་མ་་་
བཅོས་རིག་ཅིང་གསལ་བའི་རང་ལ་དྲན་ཤེས་ཀྱི་རྒྱུ་དང་མ་བྲལ་བར་རྩེ་གཅིག་ཏུ་འཇོག་
པ་ནི་ཞི་གནས་སྒྲུབ་ཚུལ་དང་། དེའི་ངང་ནས་སྒོམ་པ་པོ་རང་ཉིད་གང་ལ་ཡང་ལྟོས་མེད་
དུ་གྲུབ་པ་ཞིག་ཏུ་འཆར་བའི་དོན་དེ་རང་གི་ཕུང་པོ་ལྔའམ་ལུས་སེམས་གཉིས་ཀྱི་ཕྱི་ནང་
གང་དུ་བདེན་པས་སྟོང་པ་ཡི་གནས་ཚུལ་ངེས་པ་དེ་ལྟ་བ་ངེས་པ་ཡིན་པས་མ་བརྗེད་པར་
དྲན་པས་བསྐྱངས་ཏེ་དྲན་པ་མ་ཉམས་པར་འཇོག དེ་ལྟར་བཞག་པས་གཡེངས་ན་ཤེས་་
བཞིན་ལྕཊ་ཀྱུས་འདེབས་ཤིང་། ཞེས་ལས་དང་པོ་བའི་ཕྱག་ཆེན་སྒོམ་ཚུལ་གསུངས་པ་་་་
705



ལྟར་ཕྱག་ཆེན་གྱི་ལྟ་བ་མ་འཁྲུལ་བར་རྙེད་ན་དབུ་མའི་ལྟ་བ་དང་གནད་གཅིག་ཀྱང་།
འདས་པའི་རྗེས་མི་གཅོད། མ་འོང་བའི་སྡུན་མི་བསུ། ད་ལྟ་བའི་ཤེས་པ་སོ་མ་བཅོས་་་་་
བསླད་མེད་པར་སྒོམ་པ་དང་། སེམས་མ་བཅོས་པ་ལྷུག་པར་སྒོམ་པ་ནི་སེམས་སྒོམ་པ་ཡིན་
པས་བདེན་གྲུབ་སྒོམ་པར་འགྲོ་ལ། ཡིད་བྱེད་བཀག་ཙམ་དང་། སེམས་གཟུཊ་ཅན་་་་་
བཙལ་བས་མ་རྙེད་པ་དང་། སྣང་བ་ཡིད་ལ་མི་བྱེད་པར་སྒོམ་པ། ཡིད་ལ་མི་བྱེད་པར་སྒོམ་
པ་དང་། ནམ་མཁའ་མཐའ་དབུས་མེད་པར་བསམ་ནས་སེམས་དང་ནམ་མཁའ་བསྲེས་་་
ནས་སྒོམ་པ་དང་། རྣམ་རྟོག་གང་བྱུང་གི་ངོ་ལ་བལྟས་ཏེ་རང་ཡུལ་དུ་སོང་བ་ཆོས་སྐུར་ངོ་
སྤྲད་ནས་སྒོམ་པ་དང་། རྣམ་རྟོག་དང་སེམས་གཟུཊ་སུ་མ་གྲུབ་པར་སྒོམ་པ་སོཊ་ནི་བདག་
འཛིན་དང་འཛིན་སྟངས་འགལ་བར་མེད་ཅེས་རྗེ་ཡབ་སྲས་རྗེས་འབྲང་དང་བཅས་པས་
མགྲིན་གཅིག་ཏུ་གསུངས། བདག་འཛིན་ཤག་འདེབས་ལས། བདག་འཛིན་གྱི་མཚང་རྡོལ་
བ། འཁྲུལ་པའི་རང་ངོ་ཞིག་པ། སེམས་ཀྱི་རྩ་བ་ཆོད་པ། སེམས་ཀྱི་རང་ངོ་མཐོང་བ།
གནས་ལུཊ་ཟང་ཐལ་ཆེན་པོ། ལྟ་རྒྱུ་མེད་པའི་ལྟ་བ། སྒོམ་མེད་ཀྱི་སྒོམ་པ། སྨྲ་བསམ་བརྗོད་
མེད་གཉེན་པོ་རང་སར་གྲོལ་བ། ཀུན་རྟོག་དམིཊ་གཏད་ཞི་བ་སོཊ་རྣམ་གྲངས་མང་མོད།
མཉམ་ཉིད་ཆེན་པོ་དང༌། འཁོར་འདས་དབྱེར་མེད། དུ་མ་རོ་གཅིག་སོཊ་དོན་འདྲ་་་་
གསུངས་པ་ལྟར་བརྡ་དོན་ལེཊ་པར་འཕྲོད་མ་འཕྲོད་ལ་ཁེ་ཉེན་ཤིན་ཏུ་ཆེ་སྟེ། བོད་འདིར་
མུ་སྟེཊ་མི་འབྱུང་ཡང་བསྟན་པ་ཁ་གཉིས་སུ་གྱེས་པ་འབྱུང་བས། དེའི་ཚེ་ཀ་མཱ་ལ་ཤི་ལ་་་
སྤྱན་དྲོངས་ལ་དེའི་ལུཊ་བཞིན་སྤྱོད་ཅིག ཅེས་མཁན་ཆེན་ཞི་བ་འཚོས་ལུང་བསྟན་པ་ལྟར་
སྒོམ་རིམ་གསུམ་དུ་ཧྭ་ཤང་གི་ལུཊ་བཀག་པ་རྣམས་ཕྱིས་ཀྱི་ཕྱག་རྫོགས་སོཊ་དང་མཐུན་་
ཞིང་། ཧྭ་ཤིང་གི་ལྷམ་ལུས་པའི་ལོ་རྒྱུས་ལྟར། དེང་སང་ཞྭ་དམར་པོ་ཅན་གྱི་གསར་མ་ཚོས་
ཀྱང་རང་རང་རྙིང་མར་རློམ་པ་དང་། ཕྱག་ཆེན་དང་རྫོཊ་ཆེན་གཅིག་པར་རློམ་ནས་ཆོས་
ལུཊ་གཉིས་སུ་གྱེས་པའི་ནང་གི་ཧྭ་ཤང་ལྟར་བྱེད་པ་མང་བར་སྣང་སྟེ། སྡོམ་གསུམ་རབ་
དབྱེ་ལས། ཕྱི་ནས་རྒྱལ་ཁྲིམས་ནུབ་པ་དང༌། །རྒྱ་ནག་མཁན་པོའི་གཞུང་ལུཊ་ཀྱི། །ཡི་གེ་་་
ཙམ་ལ་བརྟེན་ནས་ཀྱང་། །དེ་ཡི་མིང་འདོཊ་གསང་ནས་ནི། །ཕྱག་རྒྱ་ཆེན་པོར་མིང་བཏཊ་
706



ནས། །ད་ལྟའི་ཕྱག་རྒྱ་ཆེན་པོ་ནི། །ཕལ་ཆེར་རྒྱ་ནག་ཆོས་ལུཊ་ཡིན། །ཞེས་གསུངས་པ་ལྟར་
རོ། །
གཞན་ཡང་ཕྱག་ཆེན་པ་དག་དང་། རྫོཊ་ཆེན་པ་སོཊ་གསར་རྙིང་མང་པོ་ཞིག་་་
གིས། སྟོང་ཉིད་བསྒོམ་པ་ལ་སེམས་ངོ་འཕྲོད་པ་ཞེས་པའི་ཐ་སྙད་བཏཊ། དང་པོ་ཉིད་ནས་
སེམས་ཀྱི་ངོ་བོའི་སྟེང་དུ་བཞག་ནས་ཅིར་ཡང་མི་རྟོག་པར་སྐྱོང་ནུས་པ་ལ་ཅིག་ཅར་བ་་་
དང་། སེམས་ངོ་བཙལ་ནས་སྒོམ་དགོས་པ་ལ་རིམ་གྱིས་པའི་ཐ་སྙད་བྱས་ནས། སེམས་ངོ་
འཚོལ་ལུཊ་ལ་འགའ་ཞིག་གིས་རྣམ་རྟོག་ལ་ཐོག་རྫུས་བྱས་ཏེ། དེའི་སྟེང་དུ་བཞག་པས་་་
རྣམ་རྟོག་རང་ཡལ་དུ་སོང་བ་ལ་རྣམ་རྟོག་ཆོས་སྐུར་གྲོལ་བར་འདོད་པ་དང་། དེའི་ཚེ་་་་
རྣམ་རྟོག་རང་ཡལ་དུ་སོང་བ་དེ་གནས་ལུཊ་དང་རང་ཡལ་དུ་སོང་བར་བསྒོམ་པ་དེ་་་་་
གནས་ལུཊ་བསྒོམ་པར་འདོད་དོ། དེ་ནི་མི་འཐད་དེ། དེ་བསྒོམ་ཚུལ་ལེཊ་ན་རྣམ་རྟོག་སྐད་
ཅིག་མ་ཙམ་བསྒོམ་པ་ཡིན་པའི་ཕྱིར། ཁ་ཅིག་རྣམ་རྟོག་གི་ངོ་བོ་ལ་ཅེར་གྱིས་བལྟས་པས་་
རང་ཡལ་དུ་སོང་བ་དེའི་ངང་དུ་འཇོག་པར་འདོད་དོ། །དེ་ཡང་སྟོང་སངས་རང་དགའ་བ་
ཙམ་དང་སྐད་ཅིག་མའི་སྣང་ཚུལ་གང་རུང་དུ་སོང་བའི་ཕྱིར། ཁ་ཅིག་སེམས་དེ་ལུས་ཀྱི་སྤྱི་
བོ་ནས་རྐང་མཐིལ་གྱི་བར་ལུས་ཀྱི་ཆ་ཤས་དང་དབྱིབས་ཁ་དོག་སོཊ་གཟུཊ་ཅན་གྱི་ངོ་བོ་
གང་དུ་ཡང་བཙལ་བས་མ་རྙེད་པ་དེའི་ངང་དུ་འཇོག་པར་འདོད་དོ། །དེ་ཡང་སེམས་་་་་
གཟུཊ་ཅན་དུ་མ་གྲུབ་པ་ཙམ་བསྒོམ་པ་ཡིན་པས་སྟོང་ཉིད་བསྒོམས་པར་མི་འཐད་དོ། །ཁ་
ཅིག་གིས། སེམས་དང་པོ་གང་ནས་ཀྱང་མ་འོང་བ་ཁྱི་ཚང་ནང་ནས་འབྱུང་བ་ལྟ་བུ། བར་
དུ་གང་དུ་ཡང་མི་གནས་པ་རྒྱལ་པོ་གདན་ལ་བཞུགས་པ་ལྟ་བུ། ཐ་མར་གང་དུ་ཡང་མི་་་
འགྲོ་བ་བྱི་བ་ཁུང་དུ་འཛུལ་བ་ལྟ་བུར་སྐྱེ་འཇིག་གནས་གསུམ་གང་དུ་བཙལ་བས་མ་རྙེད་
པ་དེའི་ངང་དུ་འཇོག་པར་འདོད་དོ། །དེ་ཡང་མི་འཐད་དེ། རྒྱུ་ལས་སྐྱེ་ཚུལ་དང་། .
དམིགས་རྟེན་དང་རྫས་གཅིག་ཐ་དད་གང་རུང་དུ་གནས་ཚུལ་དང་། སྐད་ཅིག་གིས་་་་་་
འཇིག་ཚུལ་གྱི་དོན་སྤྱི་མ་ཤར་ཞིང་། གཟུཊ་ཅན་གྱི་ཚོལ་ལུཊ་ལྟར་བཙལ་བ་ལས་སྟོང་ཉིད་
ཀྱི་ཕྱོཊ་སུ་ཡང་མ་སོང་བའི་ཕྱིར་དང་། ཚུལ་དེས་སྐྱེ་འགག་དང་བྲལ་བར་རྟོཊ་ཚུལ་ཡང་་
707



མེད་ལ། སྐྱེ་འགག་གནས་གསུམ་བདེན་མེད་དུ་ཚོལ་ལུཊ་ཀྱང་དེ་ལྟར་མ་ཡིན་པའི་ཕྱིར། ཁ་
ཅིག འདས་པའི་རྗེས་མི་གཅོད། མ་འོང་བའི་སྡུན་མི་བསུ། ད་ལྟ་བའི་ཤེས་པ་སོ་མ་མ་་་་
བཅོས་པ་དེའི་ངང་དུ་འཇོག་པར་འདོད་དོ། །དེ་ཡང་སྟོང་ཉིད་བསྒོམ་པར་མི་འཐད་དེ།
སེམས་ཙམ་བསྒོམ་པ་ཡིན་པའི་ཕྱིར། ཁ་ཅིག སེམས་སྐད་ཅིག་མ་འདི་ཀའི་ངང་ལ་ཅེར་་་
གྱིས་བལྟས་པ་ན་སྐད་ཅིག་མ་གཉིས་པ་ཡང་སེམས་སྟོང་པར་རྟོཊ་འོང་བས་རྣམ་རྟོག་་་་
ཆོས་སྐུར་རོ་སྙོམས་པར་འདོད་དོ། །དེ་ཡང་སྔར་གྱི་རིཊ་པས་ཁེཊ་སོ། །ཁ་ཅིག་གིས། །
སེམས་ཁ་དོག་དང་དབྱིབས་སུ་མ་གྲུབ་པས་སེམས་ཅི་ཡང་མེད་དོ་སྙམ་དུ་སྒོམ་པ་གནས་
ལུཊ་སྒོམ་པར་འདོད་དོ། །མི་འཐད་དོ། །དེ་ནི་སེམས་ལ་སྐུར་འདེབས་སུ་སོང་བའི་ཕྱིར། །
ཁ་ཅིག་གིས། སེམས་ཁ་དོག་དང་དབྱིབས་སུ་མ་གྲུབ་པ་དེ་སེམས་རང་བཞིན་གྱིས་མེད་་་
པའི་དོན་དུ་ངོ་སྤྲོད་པར་བྱེད་དོ། །དེ་ཡང་མི་འཐད་དེ། དེ་ཙམ་གྱིས་སེམས་རང་བཞིན་་་་
མེད་པར་ངེས་མི་ནུས་ཤིང་། སེམས་ཡོད་ན་དབྱིབས་དང་ཁ་དོག་གང་དུ་ཡང་མ་གྲུབ་་་་
དགོས་པའི་ཕྱིར། ཁ་ཅིག་གིས་ནམ་མཁའ་ལ་མཐའ་དབུས་མེད་པ་བཞིན་དུ་འདི་ཡིན་་་
དང་འདི་མིན་གྱི་ངེས་བཟུང་མེད་པར་སྒོམ་པ་དེ་གནས་ལུགས་སྒོམ་པའོ་ཞེས་ཟེར་རོ། །དེ་
ཡང་མི་འཐད་དེ། དེ་ལྟར་ན་ཆོས་གང་ཡང་ཡིན་པ་མི་སྲིད་པས་སྒོམ་ཚུལ་དེ་ཡང་གནས་་
ལུཊ་སྒོམ་པ་ཡིན་ཞེས་སྨྲ་མི་རིཊ་པའི་ཕྱིར། ཁ་ཅིག་གིས་བློས་གང་དུ་ཡང་མི་འཛིན་ཅིང་།
ཅི་ཡང་ཡིད་ལ་མི་བྱེད་པ་དེ་གནས་ལུཊ་སྒོམ་པ་ཡིན་ཞེས་ཟེར་རོ། །དེ་ཡང་མི་འཐད་དེ།
དེ་ལྟར་ན་བསྐལ་དོན་གྱི་དངོས་པོ་ཐམས་ཅད་ཀྱི་གནས་ལུཊ་བསྐལ་དོན་ཅན་གྱི་གང་་་་་
ཟག་ཐམས་ཅད་ཀྱིས་མངོན་སུམ་དུ་རྟོཊ་པར་ཐལ་བའི་ཕྱིར་རོ། །་་་
ཁ་ཅིག་གིས་ང་དེ་ལུས་ཀྱི་སྟོད་སྨད་བར་གསུམ་ནས་མི་རྙེད་པས་ང་མེད་དོ་སྙམ་
དུ་བསྒོམ་པ་ཡིན་ཞེས་ཟེར་རོ། །དེ་ཡང་མི་འཐད་དེ། །དེ་ལྟར་བཙལ་བའི་ཚེ་ང་མི་རྙེད་་་་་
ཀྱང་ང་མེད་པར་བཟུང་ན་སྐུར་འདེབས་སུ་སོང་བའི་ཕྱིར། ། ཁ་ཅིག་གིས་ང་ཁ་དོག་་་་
དབྱིབས་གང་དུ་ཡང་མེད་པ་དེ་ང་རང་བཞིན་གྱིས་མ་གྲུབ་པའི་དོན་དུ་སྒོམ་པར་བྱེད་དོ།།
དེ་ཡང་མི་འཐད་དེ། ང་གཟུཊ་སུ་མ་གྲུབ་པར་རྟོཊ་པ་ཙམ་གྱིས་ངའི་ཆོས་ཉིད་རྟོཊ་པར་་
708



ཐལ་བའི་ཕྱིར་རོ། །
ཁ་ཅིག་གིས་ནམ་མཁའི་སྟོང་སངས་དང་རང་གི་སེམས་བསྲེས་ནས་སྒོམ་པ་དེ་གནས་
ལུཊ་སྒོམ་པའོ་ཞེས་ཟེར་རོ། །དེ་ཡང་མི་འཐད་དེ། དེ་ནི་ནམ་མཁའ་ཙམ་བསྒོམ་པ་ཡིན་་་་
པའི་ཕྱིར། ཁ་ཅིག་གིས་རྣམ་རྟོག་གང་སྐྱེས་ཐམས་ཅད་ཆོས་སྐུར་སྒོམ་པ་ནི་རྟོག་པ་ལམ་་་
འཁྱེར་དང༌། ཆོས་སྐུའི་རོ་སྙོམས་ཡིན་ཞེས་ཟེར་རོ། །དེ་ཡང་མི་འཐད་དེ། རོ་སྙོམས་དང་
ལམ་འཁྱེར་གྱི་དོན་ཡང་དེ་ལྟར་མིན་ལ་སེམས་ཅན་ཐམས་ཅད་འབད་མེད་དུ་གྲོལ་བར་
འགྱུར་བའི་ཕྱིར་རོ། །ཁ་ཅིག་གིས་སེམས་གྲུབ་ཙམ་ནས་གསལ་བའི་ངོ་བོར་སྐྱེས་ཤིང་།
གསལ་བ་དེ་ལ་བརྟགས་ན་ཁ་དོག་དང་དབྱིབས་གང་དུ་ཡང་མི་རྙེད་པས་གསལ་བའི་་་་
དུས་ན་སྟོང་པ། སྟོང་པའི་དུས་ན་གསལ་བ། གསལ་སྟོང་ཟུང་འཇུག་ཏུ་སྒོམ་པ་དེ་གནས་
ལུཊ་སྒོམ་པའོ་ཞེས་ཟེར། དེ་ཡང་མི་འཐད་དེ། དེ་ནི་སེམས་གསལ་རིག་ཏུ་སྒོམ་ཚུལ་ཙམ་
ཡིན་པའི་ཕྱིར། སྤྱིར་ཅི་ཡང་ཡིད་ལ་མི་བྱེད་པར་སྒོམ་པ་དེ་གནས་སུཊ་སྒོམ་པར་འདོད་་་
ཅིང་། གང་དུ་ཡང་འཛིན་མི་རུང་བའི་ལུཊ་ལྟར་ན། ང་གང་ཡང་མ་ཡིན་པ་དེ་གནས་ལུཊ་
དང་། ང་དེ་བདེན་གྲུབ་ཏུ་འགྱུར་ལ། དེ་ལྟ་ན་སྟོང་ཉིད་དེ་ཀུན་རྫོབ་ཀྱི་འཇིག་རྒྱུར་ཐལ་བ་
དང༌། སངས་འཕཊ་ལ་མི་འཇིཊ་པའི་དམ་བཅའ་བཞི་དང་རྣམ་མཁྱེན་ཡང་མེད་པར་་་་་
ཐལ་བ་དང་ཅི་ཡང་ཡིད་ལ་མི་བྱེད་པ་སྒོམ་དུ་འཛིན་པ་དེ་ཡང་བདེན་འཛིན་དུ་ཐལ་བ་་
སོཊ་འོང་ཡང་འདིར་དགག་བཞག་རྒྱས་པ་བཏང་སྙོམས་སུ་བཞག་གོ། །གཞན་ཡང་རྟོག་་
པ་བཟང་ངན་ཐམས་ཅད་དགག་མི་དགོས། རྟོག་པ་ཅི་ཙམ་རྒྱས་པ་ཙམ་གྱིས་ཉམས་རྟོཊ་
རྒྱས་པ་ཡིན། ཞེས་འདོད་པ་དང་། རྟོག་པ་བཟང་ངན་གང་སྐྱེས་ཀྱང་དགག་དགོས་པར་་་
འདོད་པ་དང་། རྣམ་རྟོག་ཐམས་ཅད་མ་རིག་པ་ཡིན་པར་འདོད་པ་དང་། ཡིད་འདི་མ་་་
འཕྲོས་པར་རྩེ་ན་གནས་པའི་ཚེ་སངས་རྒྱས་སམ་མྱང་འདས་ཡིན། ཅུང་ཟད་འཕྲོས་པ་ན་
སེམས་ཅན་ནམ་འཁོར་བ་ཡིན་ཞེས་འདོད་པ་དང༌། མུན་ཁང་དང་ལུས་གནད་དང་རྣམ་
རྟོག་བཀག་ཙམ་ལས་བྱུང་བའི་མཐོང་སྣང་བན་བུན་ཆོས་སྐུ་ཡིན་ཟེར་བ་དང་། ཆོས་སྐུའི་
ཆ་ཤས་སམ་སྟོང་པ་ཙམ་མཐོང་བ་ཡིན་ཟེར་བ་དང་། སྟོང་པའི་རང་མདངས་ཙམ་ཡིན་་་་
709



ཞེས་འདོད་པ་དང་། དེ་སྟོང་པ་ཉིད་དངོས་ཡིན་པས་སྦྱོར་བ་ཡན་ལག་དྲུག་དང་། ནཱ་རོ་ནི་
གུའི་ཆོས་དྲུག་སོཊ་དང་རྩ་རླུང་ཐིག་ལེ་གཏུམ་མོ་སོཊ་དང་སྦྱར་ནས་སྒོམ་ན་ཚེ་གཅིག་་་་
ལུས་གཅིག་ལ་འཚང་རྒྱ་བར་འདོད་པ་སོཊ་མི་འདྲ་བ་དུ་མ་ཡོད་ཀྱང་། འཇོག་པའི་ཚེ་་་་
སེམས་ཀྱི་སྟེང་དུ་ལྷན་ནེ་འཇོག་པ་ལ་མི་འདྲ་བ་མེད་དོ། །གཙང་པ་རྒྱ་རས་སུ་གྲཊ་པ་རྗེ་
ཡེ་ཤེས་རྡོ་རྗེ་ནི་ཕར་ཚད། དབུ་མ། མངོན་པ་གོང་འོག ས་སྡེ་སོཊ་ལ་སྦྱངས་པས་མཁས་པ་
ཆེན་པོར་གྱུར། རྟོཊ་པའི་ཀློང་རྡོལ་ནས་ནམ་མཁའི་བྱ་ལ་སྒོམ་ཐེབས། སེམས་ནམ་མཁའ་
དང་དབྱེར་མི་ཕྱེད་པའི་ཏིང་ངེ་འཛིན་སྐྱེས། དེ་བླ་མར་ཞུས་པས། དེ་ཀུན་ཡང་ཡིན་ཏེ། ད་
གཟོད་འབད་ན་རྟོཊ་པ་གཤའ་མ་ཞིག་ཡོང་གསུངས་པ་ལྟར་འབད་པས་སྔར་གྱི་དེ་ཀུན་་་
སྦྱིན་པ་བཞིན་སོང་ནས་དེ་ཁོ་ན་ཉིད་མངོན་དུ་གྱུར་པའི་རྟོཊ་པ་སྐྱེས་པར་ཡང་དེ་ཉིད་ཀྱི་
ཞལ་ནས། ངས་མཚན་ཉིད་པ་ཞིག་བྱས་ན་མཁས་གྲཊ་ཀྱིས་འཕཊ་ཡུལ་ཁྱབ་པ་འོང་། །
བཀའ་གདམས་པ་བྱས་ན་ཀུན་གྱིས་སྤྱི་བོར་ཁུར་བ་འོང་། གསང་སྔཊ་ཀྱི་གཞུང་བཤད་་་
བྱས་ན་གསང་བའི་བདག་པོ་དངོས་ཟེར་བ་ཞིག་འོང་ན་ཡང་ཕྱི་ཉན་ཐོས་ལ་ནང་གསང་
སྔཊ་སུ་བྱས་པ་འདི་འགྲོ་བ་ལ་ཕན་ཐོཊ་ཆེ། ཞེས་གསུངས་པ་འདི་བཀའ་རྒྱུད་ཡོངས་ཀྱིས་
ཚད་མར་མི་བྱེད་པའི་ཐབས་མེད་པས་མདོ་སྔཊ་ཀྱི་ལྟ་སྒོམ་སྤྱོད་གསུམ་ཕན་ཚུན་གཅིག་་་
གྲོཊ་སུ་གཅིག་འགྲོ་བ་ནི་དགོས་ལ། དེས་ན་ཕྱོཊ་དེའི་མཁས་གྲུབ་སོ་སོས་ཡིག་ཆ་ཆེན་པོ་་
དང་། གཞུང་ཆེ་བ་རྣམས་མདོ་སྔཊ་ཀྱི་སྤྱི་སྐད་ལྟར་གྱི་བཤད་པ་མང་བར་མ་ཟད། འབྲུག་
རྒྱལ་དབང་ཆོས་རྗེས། ལྷན་ཅིག་སྐྱེས་པའི་ཡེ་ཤེས་མངོན་སུམ་ངོ་སྤྲོད་པར་བྱེད་པ་རྟོཊ་པ་
དོན་གྱི་དབང་མཆོག་སེམས་ལ་བསྐུར་བའི་བརྒྱུད་པ་ཟམ་མ་ཆད་པས་དབང་གི་ཆུ་བོ་་་་
གཞུང་མ་ཉམས། ཕྱག་རྒྱ་ཆེན་པོ་མཆོག་གི་དངོས་གྲུབ་བརྙེས་པའི་བརྒྱུད་པ་ཟམ་མ་ཆད་
པས་དངོས་གྲུབ་ཀྱི་རྒྱ་མཚོ་ཁ་མ་བྲི། སེམས་ཉིད་ཡིད་བཞིན་གྱི་ནོར་བུ་ལ་བྱི་དོར་བྱས་་་
པས་དགོས་འདོད་མཐའ་དག་སེམས་ལ་འགྲུབ་པའི་བརྒྱུད་པ་མ་ཉམས་པས་རྟོཊ་པའི་་་་
ནོར་བུ་འོད་མ་ཡལ། གཞན་གྱི་བསྲེ་བསླད་ཀྱི་དབང་དུ་མ་སོང་བའི་མན་ངག་ཟབ་མོ་་་་
ཉམས་སུ་བསྟར་བས་གདམས་པའི་བདུད་རྩི་བཅུད་མ་ཉམས་པ་སྟེ། རྣམ་པ་བཞིའི་སྒོ་་་་
710



ནས་གཞན་ལས་ཁྱད་པར་དུ་གྱུར་པ་ཡིན། ཞེས་བསྔཊ་བརྗོད་དང་བཅས་ཕྱག་ཆེན་གྱི་་་་
བརྒྱུད་པ་བཤད་སྐབས། རྒྱ་གར་ཡུལ་དབུས་སུ་བྲམ་ཟེ་ས་ར་ཧ་ནས་བརྩམས། ལོ་དྲིལ་ནག་
པོ་སྤྱོད་པ་ལ་སོཊ་པ་དང་། ནུབ་ཕྱོཊ་ཨོ་རྒྱན་གྱི་ཡུལ་དུ་དྲང་སྲོང་འགྲོ་བ་དབུཊ་འབྱིན་་་་
རྒྱལ་བོའི་བུ་རོལ་བ་མོ་ནས་སློབ་དཔོན་ལྭ་བ་པའི་བར་དང་། རྒྱ་གར་ལྷོ་ཕྱོཊ་སུ་ཀླུ་སྒྲུབ་་
སྙིང་པོ་དང་། ཤ་ཝ་རི་དབང་ཕྱུག ཤར་ཕྱོཊ་སུ་སློབ་དཔོན་ཆེན་པོ་ཏིལླི་པ། བྱང་ཕྱོཊ་སུ་་
མཁས་པ་ཆེན་པོ་ནཱ་རོ་བ་སྟེ། རྒྱ་གར་གྱི་གྲུབ་ཐོབ་བརྒྱད་ཅུ་རྩ་བཞི་ཕལ་ཆེ་བ་དང་། བོད་
དུ་ཡང་སྒྲ་བསྒྱུར་མར་བས་རྗེ་བཙུན་ལ། བུ་སློབ་མ་བས་ཀྱང་ཡང་སློབ་བཟང་། །ཉིང་སློབ་
ནམ་མཁའི་མཐའི་དང་ཉམས། །ཞེས་ལུང་བསྟན་པའི་བུ་ནི་རྗེ་བཙུན་རས་ཆུང་ལ་སོཊ་པ།
སློབ་མ་ནི་རྗེ་སྒམ་པོ་པ་དང་། དཔལ་ཕག་མོ་གྲུབ་པ། དབུ་སེ་ལ་སོཊ་པ། ཡང་སློབ་ནི།
གྲུབ་ཆེན་གླིང་། འབྲི་སྟག ཚལ་པ། གཡའ་བཟང་བ། ཁྲོ་ཕུ་ལ་སོཊ་པ་གྱེས་པ་རྣམས། ཉིང་
སློབ་ནི། ཆོས་ཀྱི་རྒྱལ་པོ་གཙང་པ་རྒྱ་རས་པ་སྟེ། འདི་ལས་སྟོད་འབྲུག་གནམ་གྱི་སྐར་མ་ལྟ་
བུ། སྨད་འབྲུག་སའི་དྲེཊ་པ་ལྟ་བུ་སོཊ་གྱེས་པ། དེ་དག་རབ་ཏུ་བྱུང་བ་དང་རྣལ་འབྱོར་བ་
ལ་སོཊ་པ་ཆ་ལུཊ་ངེས་མེད་ཀྱིས་སྙིང་པོའི་བསྟན་པ་འཛིན་པས། ཤེར་ཕྱིན་གྱི་མདོར། ཤེས་
རབ་ཀྱི་ཕ་རོལ་ཏུ་ཕྱིན་པ་འདི་ཡུལ་དབུས་སུ་དར་བར་འགྱུར་རོ། །དེ་ནས་ལྷོ། དེ་ནས་བྱང་།
བྱང་ནས་བྱང་གི་ཕྱོཊ་སུ་དར་བར་འགྱུར་རོ། །ཞེས་གསུངས་པ་ཡང་བརྒྱུད་པ་རིན་པོ་ཆེ་་
འདི་ཁ་ན་ལུང་བསྟན་པ་ཡིན་ཞེས་བཤད་པ་ལྟ་བུ་རྒྱ་གར་གྲུབ་མཆོག་གི་ཐུཊ་བཅུད་དང་།
ཤེར་ཕྱིན་གྱི་མདོའི་དངོས་བསྟན་གྱི་ལྟ་བར་མཛད་པའི་ཚིག་ཟིན་མང་བས་ངེས་པ་དོན་་
གྱི་གྲུབ་ཆེན་རྣམས་ཀྱི་དགོངས་བཞེད་ནི་འདི་ཁོ་ན་ལས་འོས་མེད་དོ། ། །
འོན་ཀྱང་སྐབས་ལ་ལར་འབྲུག་པ་ཐམས་ཅད་མཁྱེན་པས། གཞུང་བརྒྱ་སྨྲ་བ་མཆོག་་
གྲོང་ནས། ཞེས་པ་ཞིག་ལ་གནང་བའི་ཆབ་ཤོག་ལས། འདི་དག་ཀུན་རྫོབ་ཡོད་མ་མྱོང་བ་
དང༌། །དོན་དམ་མེད་མྱོང་བས་མ་གྲུབ་སྐད། །ཕྱོཊ་བྲལ་དབུ་མའི་ལུགས་སུ་ཞུགས་གྱུར་་་
ནས། །འཁོར་གསུམ་དག་པའི་ཉམས་ལེན་ལག་རྩེར་སོན། །ཕྱག་རྒྱ་ཆེན་པོ་བྱས་ཀྱང་དེ་ཀ་
རང་། །ཞེས་གསུངས་པ་ཡོད་མིན་མེད་མིན་གྱི་ཕྱོགས་འདྲ་ཞིང་། བླ་མའི་བྱིན་རླངས་སྙིང་
711



ལ་ཞུཊ་པའི་དུས། །ཆོས་ཉིད་གཉུག་མའི་མ་དང་མངོན་སུམ་འཇལ། །སྣང་གྲཊ་རིཊ་གསུམ་
དེ་ཡི་རང་མདངས་ཕྱིར། །གང་ཤར་ཆོས་སྐུར་སོང་བས་ལྟ་བ་ཟབ། །དེ་ལ་ལྷུག་པར་གནས་
པས་སྒོམ་པ་བདེ། །སྟོང་ཉིད་རྒྱུ་འབྲས་ཤར་བས་སྤྱོད་པ་ཞིབ། །འབྲས་བུ་ལྷུན་གྲུབ་ཚིག་་་
ཙམ་མིན་པར་འདོན། །ཞེས་གསུངས་པ་སྟོང་ཉིད་སེམས་སུ་འཆད་པའི་ཕྱོགས་འདྲ་བ་་་་
དང་། འབྲུག་པ་པད་དཀར་བའི་གསུང་མགུར་ལས། སེམས་སྣ་ཚོཊ་སུ་རྒྱུ་བ་རྦད་བཅད་་
ནས། །ཐང་ཆད་པ་ངལ་བསོ་ལྟ་བུ་ཡི། །སེམས་རང་གི་མལ་དུ་ལྷོད་བཞག་ན། །སྒོམ་རྣལ་མ་
རང་དེ་འགྱུར་བ་ཡིན། །འདི་ཡེངས་མེད་དྲན་ཤེས་ལྡན་གྱུར་ན། །ཅིར་ཤར་ཙམ་སྣང་ཙམ་
ཉིད་དུ་འགྲོ། །མིང་རྣམ་ཀུན་མཆོག་ལྡན་གྱི་སྟོང་ཉིད་ཟེར། །ཐབས་བྱང་ཆུབ་སེམས་དང་
འབྲལ་མི་ཕོད། །ལར་སྟོང་ཉིད་སྙིང་རྗེ་རང་བཞིན་དེར། །ཁོང་གྲུབ་ཐོབ་རྣམས་ཀྱིས་ཕྱག་
ཆེན་བཏགས། །གཞུང་བཤད་པ་མཁན་གྱི་དབུ་མ་ལོ། །ཁོང་རྙིང་མ་པ་རྣམས་རྫོཊ་ཆེན་ཟེར། །
ཅི་བཤད་ཀྱང་བཏུབ་པ་ཞིག་ཡིན་པ་འདྲ། །ཞེས་སོཊ་བཀའ་བརྒྱུད་ཀྱི་གསུང་མགུར་དང་།
ཞལ་གདམས་དུ་མ་ཞིག་ལས་སེམས་དང་སྟོང་ཉིད་ཕྱོཊ་གཅིག་པ་མང་ལ། པད་དཀར་་་་་
བའི་དྲིས་ལན་མཇུག་ཏུ། མན་ངག་སྦར་བཅངས་སུ་ཕུལ། ཞེས་ཡོད་པ་ལས། དབུ་མའི་ལྟ་
ཁྲིད་ལྟ་བུའི་ཁྲིད་ཀྱི་ཚིག་རྗེས་དཔྱད་པས་བདེན་པར་གྲུབ་པ་བཀག་པའི་ཤུཊ་ལས་བདེན་
མེད་དུ་གཟུང་དགོས་པ་འདྲ་ཞིག་མི་ཡོང་ཀ་མེད་ལཊ། དེ་ཐོས་བསམ་སྒོམ་གང་གི་ཆར་་་་
གཏོཊ་གཟིཊ་དང་། བསམ་པ་ཡིན་ནོ། །བློའི་འཛིན་སྟངས་མེད་པའི་བསམ་པའི་མི་འབྱུང་
བ་ཡིན་མོད། ཕྱག་ཆེན་པ་ལ་སོཊ་པའི་གསལ་ལ་འཛིན་པ་མ་ཞུཊ་པའི་བར་གྱི་རྗེན་པ་་་་
ཉིད་ངོ་ཤེས་འཛིན་མེད་དྲན་ཤེས་ཀྱི་རྒྱུན་བསྐྱངས་པ་ལ་བརྟེན། བློ་རབ་འབྲིང་ཐ་གསུམ་
གྱི་ཉམས་སྣང་འཆར་སྒོ་སོ་སོར་འབྱུང་བ་གཅིག་ཤིན་ཏུ་ཡོང་། ཞེས་དང་། དེ་ཡང་ཐོས་་་
བསམ་སྒོམ་གང་གི་ཆར་གཏོཊ་ན། ཕྱི་མའི་ཆར་གཏོཊ་ཀྱང་། དེ་ལ་འཇིག་རྟེན་དང་འཇིག་
རྟེན་ལས་འདས་པའི་སྒོམ་བྱུང་གཉིས་ཡོད་པའི་དང་པོ། དེ་ལ་ཁམས་གསུམ་སོ་སོའི་་་་་
སེམས་བསྡུས་པ་ལས། འདི་འདོད་སེམས་རྩེ་གཅིག་པ་ཟེར་བ་གསུང་རབ་ཕལ་ཆེར་ལས།
ཞི་གནས་ཀྱི་རྒྱུ་མཚན་དང་། ཞི་གནས་གཉིས་སུ་བཤད་པའི་སྔ་མ་ཡིན། མན་ངག་མང་་་་
712



བར་ཞི་གནས་ཀྱི་མིང་བཏཊ། དེ་ལ་མ་ཡེངས་པའི་ཡོན་ཏན་གྱིས་སེམས་ཀྱི་འགྱུ་བ་ཕྲ་མོར་
ཚོར། དེ་ཤེས་བཞིན་ཡིན། དེ་ཀ་སྐབས་འདིའི་ལྷག་མཐོང་དུ་སོང་བས། ཞེས་དང་། དེ་ཙམ་
ཡན་དུ་རྣམ་རྟོག་གི་དུས་སུ་ངོ་ཤེས་ཀྱི་རིཊ་པས་མ་སླེབ། ད་ལྟ་འདི་བརྟན་པོ་ཞིག་བྱུང་ན་
རྣམ་རྟོག་དང་ངོ་ཤེས་སྲང་མཉམ་པོའི་མདའ་ལྟ་བུ་ཅིག་འབྱུང་། དུས་དེའི་ཚེ་རྟོག་པ་སྐད་
ཅིག་མ་ཡིན་པས་རང་དུས་ལས་མི་སྡོད། འཕྲོ་མཐུད་མི་ཚུཊ་པས་གནས་ཕར་འཇོག ཅེས་
དང་། འདི་ལ་ཕྱག་ཆེན་ཁྲིད་ཡིག་ཏུ་གནས་འགྱུའི་རྩ་བ་ཆོད་པ་ཟེར། འདིའི་དུས་སུ་སྒོམ་
པ་པོ་དེ་ལ་འགྱུ་བ་རང་གིས་རང་རིག་པར་འདུག་སྙམ་པས། ཆོས་སྐད་ལ་ཡང་རང་ངོ་་་་
རང་གིས་ཤེས་དགོས། གཟུང་འཛིན་གཉིས་མེད་ཤེས་པར་རང་རིག་ནང་གསལ་འདི་ཀའོ་
ཟེར། བཟང་པོར་བསམ། འདི་ཚུན་ཆད། སྤྱོད་འཇུག་ལས། སེམས་ཀྱི་གླང་ཆེན་ཞེས་སོཊ་་
ཀྱི་དགོངས་པ་རང་། དེ་ཕན་ཆད་གསལ་ཆའི་སྟོང་ཆའམ། བདེ་བ་ཞིག་འབྱུང་བ་དེ་སེམས་
སུ་བཏཊ། དེ་ལས་གཞན་དུ་འགྱུར་བ་དེ་འགྱུ་བར་བཏཊ་པས་རིག་བྱ་རིག་བྱེད་གཉིས་་་་་
འདྲ་བ་ཞིག་འབྱུང་། བརྟག་པས་གཉིས་ནི་མི་འདུག ཁོང་རང་གི་ཁོ་རང་རིག་པར་འདུག་
སྙམ་པས་རང་གིས་རང་རིག་བྱས། དེ་སྐབས་འདིའི་ཏིང་ངེ་འཛིན་གྱི་ངོ་བོ་ཡིན་ཀྱང་།
ལམ་གོང་དུ་འགྲོ་བ་དེ་དྲི་མ་ཡིན། བདེ་བའམ། སྟོང་པའམ། གསལ་བར་དམིཊ་རྒྱུ་འདུག་
ཕན་འདི་ཁའི་ཞི་གནས། དེར་དམིཊ་མེད། དྲན་མེད། ཡིད་ལ་བྱེད་རྒྱུ་ཀུན་དང་བྲལ་དགོས་
པ་ཡིན། དེ་ལ། ཕྱག་ཆེན་པས་ལྷག་མཐོང་ངོས་བཟུང་། ཞེས་དང་། སྤྲོས་བྲལ་གྱི་རྣལ་་་་་
འབྱོར་གཏན་ལ་དབབ་པ་ཟེར་རྒྱས་པར་བཤད། སྒོམ་རིམ་ལྟ་ཁྲིད་པ་ཚོས་བསམ་པའི་་་
དོན་དེ་སྒོམ་དུ་འདིའི་དུས་འགྲོ་རྒྱུ་ཡིན། འདི་དག་གིས་ཀྱང་སྦྱོར་བའི་དུས་སུ་འཁོར་བ་་་
འདི་ཅིའི་རྩ་བ་ཅན་ཞེས་དཔྱད་པས། བདག་ཏུ་གདགས་པ་འདིར་འདུག་ནས། འདི་སྤོང་
བའི་ཕྱིར། དངོས་གཞི་ཞི་གནས་ལ་བཞག་པས། དེ་དང་ལྷན་ཅིག་པའི་ཤེས་བཞིན་ལ་་་་་་
བརྟེན་འཇིག་ཚོཊ་ལ་ལྟ་བའི་རི་མཐོན་པོ་ཉི་ཤུ་འཇོམས་པའི་ཡེ་ཤེས་ཀྱི་རྡོ་རྗེ་དབུ་མའི་ལྟ་
བ་རྣལ་མ་མངོན་སུམ་འགྱུར་བ་ཡིན། འོད་སྲུང་གིས་ཞུས་པ་ལས། ཤིང་གཉིས་དྲུད་པའི་་
དཔེ་སོཊ་ཀྱི་དགོངས་པ་དང་། ཕྱག་རྒྱ་ཆེན་པོས་ལམ་གང་ཤར་སྤང་བླང་མེད་པ། རྣམ་་་
713



རྟོག་ཆོས་སྐུ། ཕར་ཕྱིན་ནས་བཤད་པའི་སྲིད་ཞི་མཉམ་ཉིད་ཀྱི་སྦྱོར་བ་རྣམས་དེའི་ཚེ་དོན་
ཐོག་གཅིག་ཏུ་བབས་པ་ཡིན། དྲན་ཤེས་རྟིང་མེད་གཉིས་ཡོད་ན་གཉིས་འཁྲིག་སོཊ་ཐམས་
ཅད་རྟ་བཟང་པོ་རྟ་རྩལ་ཅན་གྱིས་ཞོན་པ་ལྟ་བུར་གྱུར་ཏེ། སྤང་བྱ་མངོན་དུ་བའི་གཉེན་་་
པོ་རྙེད་པའི་ཕྱིར་རོ། །གཞན་དུ་ཁ་ཚོད་འདོད་སེམས་རྩེ་གཅིག་པ་དེ་ནས་ཡིད་བྱེད་བཞིས་
བསམ་གཏན་གྱི་ཉེར་བསྡོགས་སུ་གྱུར་པའི་ཡིད་བྱེད་བདུན་ལ་འཇུག དེའི་མཐར་དངོས་
གཞིའི་སྙོམས་འཇུག་སྐྱེས་པར་ཉན་ས་ལས་བཤད། བསམ་གཏན་དང་པོ་སོགས་དངོས་་་
གཞི་ཐོབ་ནས་ཞི་གནས་བཞག འདི་ཀ་རང་བའི་ཁྲིད། ཞི་ལྷག་ཆ་མཉམ་ཡིན། གཞན་ལྷག་
མཐོང་ངོ་མ་དབུ་མའི་ལྟ་བ་ཡིན་པས་ལམ་གྱི་བདེན་པ་མངོན་སུམ་དུ་མ་བྱས་པ་དག་ལ་་་
མི་འདོད་དོ། །ཞེས་སོཊ་བཀའ་བརྒྱུད་ཡ་བཞི་སོ་སོའི་གསུངས་ལ་མཐུན་མི་མཐུན་སྣ་་་་
ཚོགས་ཡོད་པས་འདོར་སྤུས་མ་བྱས་པར་དག་སྣང་ཕྱོཊ་མེད་ལ་བསྙད་ནས་ཐམས་ཅད་་་
འཐད་ལྡན་དུ་ཁས་ལེན་མི་རུང་སྟེ། གོང་གི་པད་དཀར་བའི་དྲིས་ལན་དེར། རང་རེའི་ལྟ་
ཁྲིད་ལྟར་གྱི་ལྟ་བ་དེ་ཐོས་བསམ་ཁོ་ན་ཡིན་པས་འཛིན་སྟངས་ཡོད་ཀྱང་ཕྱག་ཆེན་ནི་་་་་
འཛིན་མེད་དང་། དེའི་དྲན་པ་ཞི་གནས་དང་། ཤེས་བཞིན་ལྷག་མཐོང་དུ་བཞག་ནས།
སླར་ཡང་གནས་འགྱུའི་རྩ་བ་ཆོད་པ་ཞི་གནས་དང་། གསལ་སྟོང་བདེ་བ་སེམས་ཀྱི་རང་་་་
བཞིན་དམིཊ་མེད་དང༌། དྲན་མེད་ནི་ལྷག་མཐོང་། ལྟ་ཁྲིད་པས་ཀྱང་དྲན་མེད་དུ་བཞག་
ན་སྒོམ་དུ་སོང་བ་དང་། འཇིག་ལྟའི་རི་བོ་འཇོམས་པའི་ཡེ་ཤེས་ཀྱི་རྡོ་རྗེ་དབུ་མའི་ལྟ་བ།
རྣམ་རྟོག་ཆོས་སྐུ། སྲིད་ཞི་མཉམ་ཉིད་ཀྱི་སྦྱོར་བ་སོཊ་དོན་གཅིག་ཏུ་བཤད་པ་དང་། །
འཕཊ་པ་ཐོགས་མེད་ཀྱིས་ཞི་ལྷག་སྒྲུབ་ཚུལ་གསུངས་པ་དང་མི་མཐུན་པའི་ཞི་ལྷག་ཟུང་་
འབྲེལ་དང་། ལམ་བདེན་མངོན་སུམ་དུ་མ་རྟོཊ་པར་ལྟ་བ་མི་རྙེད་པ་སོཊ་བཤད་པ་དཔྱད་
བཟོད་དཀའ་བས་སོ། །འོན་ཀྱང་ཚིག་གི་སྒྲོན་མེ་ལས། བཀའ་བརྒྱུད་པ་རྣམས་ཀྱིས་རྒྱུ་རྐྱེན་
གྱིས་གསར་དུ་མ་བཅོས་པ། ལྷན་ཅིག་སྐྱེས་པའི་བདེ་བ་ཆོས་སྐུ་ཕྱག་རྒྱ་ཆེན་པོ་དེ་གནས་་
ལུཊ་སུ་སྨྲ། ཞེས་པ་འདི་ཙམ་ནི་བཀའ་རྒྱུད་ཕྱི་མ་དག་གི་ལྟ་བའི་སྤྱི་དོན་བླ་ན་མེད་པར་་
གོའོ། །བདག་གི་ཡོངས་འཛིན་འཇམ་དབྱངས་བླ་མ་དཀོན་མཆོག་བསྟན་པའི་སྒྲོན་མེའི་་་
714



ཞལ་ནས་སེམས་དབྱིབས་དང་ཁ་དོག་དང་བྲལ་བའི་མྱོང་ཙམ་གསལ་ཙམ་གྱི་རྣམ་པ་ཤར་
བ་དེའི་སྒོ་ནས་སེམས་ཀྱི་གནས་ལུགས་སམ་སེམས་ཀྱི་རང་བཞིན་འོད་གསལ་བ་ལ་གཞུག་
རྒྱུ་ནི་ཡིན་པ་རེད། རྒྱུ་མཚན་དེ་མ་ཤེས་པར་སེམས་གསལ་རིག་ཙམ་གྱི་སྟེང་དུ་བསྡད་ན་་
དོན་ཆུང་། ལྷོ་བྲག་མར་པས་སེམས་སྐྱེ་མེད་འགག་མེད་སོགས་ཀྱི་བརྡ་གནང་བ་དང་།
མཁས་གྲུབ་ཁྱུང་པོས་ཡིད་ལ་བྱར་མེད་སོཊ་གསུངས་པ་ཤེར་མདོ་དང་། ཀླུ་སྒྲུབ་ཀྱི་གཞུང་
གི་བརྡ་སོར་བཞག་ཡིན། མཉམ་མེད་ཇོ་བོ་ཆེན་པོས་ཆོས་ཐམས་ཅད་སེམས་ཀྱི་རང་བཞིན།
སེམས་སྟོང་པ་ཉིད་ཀྱི་རང་བཞིན་སྟོང་ཉིད་ཡེ་སྟོང་སྤྲོས་བྲལ་དུ་རྟོག་པ་ནི་ཡེ་ཤེས་ཏེ། ང་
ཨ་ཝ་དྷུ་ཏི་པ་ཆེན་པོའི་བུ་ཡིན་པས་ཤེས་པ་ཡིན། ཞེས་དང་། ཉམས་ལེན་བྱིན་རླབས་་་་་
བརྒྱུད་པའི་ངོས་འཛན་དེའི་བརྒྱུད་པ་གང་ཞེ་ན། ཐུབ་པ་སྒྲོལ་མ་ང་ཉིད་ཡིན། །ཞེས་་་་་
གསུངས་པ་དྲངས་ནས། སྒྲོལ་མའི་རྗེས་དྲན་ལྔ་གསུངས་པ་སོགས་རྗེ་བླ་མའི་གསུང་དང་་
གནད་གཅིག དངོས་པོ་གསལ་བའི་རྗེས་སུ་འགྲོ་བའི་དེ་ཁོ་ན་ཉིད་གྲུབ་པ་སོགས་ཀྱང་་་་
ཕྱོགས་འགྲོ་ཙམ་གོ་དགོས་ཞེས་མེ་མར་ལ་ནི་བ་ཏྲ་བཞག ཅེས་པ་དྲངས་ནས་གསུངས་པ་
དངོས་སུ་ཐོས་སོ། །སྤྱིར་བསྟན་པ་འདི་ལ་གྲུབ་མཐའ་བཞི་དང་། ཐེག་པ་གསུམ་དུ་གྲངས་
ངེས་ལ། ཐེག་ཆེན་ལ་ཡང་མདོ་སྔགས་གཉིས་སུ་ཡོད་པ་ལས། སྔགས་ཀྱི་ལྟ་བ་ནི་དབུ་་་་་
སེམས་གང་རུང་གི་ལྟ་བ་ལས་མ་འདས་པས་གྲུབ་མཐའ་བཞི་གང་དང་ཡང་མི་མཐུན་་་་་
པའི་ལྟ་བའི་འདོད་ཚུལ་ཞིག་ལ་དབུ་མའི་ལྟ་བ་ཞེས་ཐ་སྙད་བློས་བྱས་མི་རུང་སྟེ། འཇམ་་
མགོན་ས་པཎ་གྱིས། ལ་ལ་ཐེག་པ་རིམ་དགུ་ལ། །ལྟ་བ་ཐ་དད་ཡོད་ཅེས་ཟེར། །ཕ་རོལ་ཕྱིན་
དང་གསང་སྔགས་ལ། །ལྟ་བའི་དབྱེ་བ་བཤད་པ་མེད། །ཕ་རོལ་ཕྱིན་པའི་སྤྲོས་བྲལ་ལས། །
ལྷག་པའི་ལྟ་བ་ཡོད་ན་ནི། །ལྟ་དེ་སྤྲོས་པ་ཅན་དུ་འགྱུར། །ཞེས་དང་། ཁ་ཅིག་ཐེག་པ་རང་
ས་ན། །བདེན་པ་ཡིན་ཞེས་ཀུན་ལ་སྒྲོགས། །གལ་ཏེ་སྨྲས་ཚད་བདེན་ན་ནི། །རྫུན་ཚིག་ཤེས་
བྱ་ལ་མི་སྲིད། །འོན་ཏེ་གྲུབ་མཐའ་ཀུན་བདེན་ན། །ལྟ་ལོག་ཐམས་ཅད་བདེན་པར་འགྱུར། །
ཞེས་གསུངས་སོ། །ཐེག་པ་རིམ་དགུ་ཡང་བཤད་ཚུལ་མི་འདྲ་མོད། ཉན་ཐོས་རང་རྒྱལ་བྱང་
སེམས་ཏེ་རྒྱུའི་ཐེག་པ་གསུམ། ཀྲྀ་ཡ་ཨུ་པ་ཡོ་ག་སྟེ་སྤྱི་རྒྱུད་དམ་རྒྱུད་སྡེ་འོག་མ་གསུམ། ཕ་
715



རྒྱུད་མཧཱ་ཡོ་ག མ་རྒྱུད་ཨ་ནུ་ཡོ་ག གཉིས་མེད་རྒྱུད་ཨ་ཏི་ཡོ་ག་ཞེས་གོང་དུ་བཀོད་པ་དང༌།
མངའ་རིས་པཎ་ཆེན་སོགས་ཀྱིས་གསུངས་པ་ལྟར་ན། ཕ་རྒྱུད་མ་རྒྱུད་ལས་ལོགས་སུ་་་་
གཉིས་མེད་ཀྱི་རྒྱུད་ཕྱེ་བའི་འཁྲུལ་དབང་མ་གཏོགས་ལྟ་བ་དང་། གྲུབ་མཐའ་གྲུབ་པར་མི་
སྣང་ངོ༌། །རྗེ་བདག་ཉིད་ཆེན་པོས་དགའ་ལྡན་བྱང་རྩེར་ལྟ་ཁྲིད་གནང་སྐབས་གུང་རུ་རྒྱན་
བཟང་བས་ཀྱང་གསན་ནས་རང་གི་ལྟ་ཁྲིད་དུ་སྐྱོང་ཚུལ་ལུགས་གཉིས་བཀོད་པར་མཁས་
གྲུབ་རིན་པོ་ཆེ་ནས་བཀའ་བཀྱོན་ཚུལ་དང་། ཤཱཀ་མཆོག་པས་རྒྱན་བཟང་བར་ངོ་འཛིན་
གྱི་ཆེད་དུ་འཇལ་སྐབས། ལྟ་བ་སྒོམ་དུས་དགག་བྱ་བཀག་ཤུལ་གྱི་འཛིན་སྟངས་སྦྱོར་མི་་་
དགོས་པའི་གསུང་འཕྲོས་གནང་ཚུལ་བདག་གི་རྣམ་འདྲེན་ཀུན་མཁྱེན་བླ་མའི་ཞལ་ནས་
དངོས་སུ་ཐོས་པ་ལྟར་རྒྱན་བཟང་བའི་གསུང་དུ་ཡང་མི་འདྲ་བ་ཡོད་ལ། ཤཱཀ་མཆོག་གི་་་
ཕྱག་ཆེན་འཁྲུལ་སེལ་ཟུང་འཇུག་གྲུ་བོ་ཆེ་ཞེས་པར། ཀུན་རྫོབ་ཀྱི་ཆོས་ཐམས་ཅད་འཁྲུལ་
སྣང་ཙམ་ཡིན་པས་ཚད་མས་མ་གྲུབ་པ་དང་། དོམ་དམ་སྒོམ་ཚེ་ཅི་ཡང་ཡིད་ལ་མི་བྱེད་པ་
ཉིད་དངོས་གཞི་བཀའ་གདམས་པའི་རིང་ལུགས་སུ་ནན་གྱིས་བསྒྲུབས་ཤིང་། བོ་དོང་་་་་
ཕྱོགས་ལས་རྣམ་རྒྱལ་གྱིས། དེ་ཁོ་ན་ཉིད་འདུས་པའི་སྙིང་པོའི་དོན་ཆོས་སྤྱོད་རབ་ཏུ་་་་
གསལ་བ་ཞེས་བྱ་བར། གྲུབ་མཐའ་བཞིའི་གཞི་ལ་འབྲས་གསུམ་རང་ལུགས་དང་རག་་་་
རིམ་མཐུན་ཀྱང་རྣལ་འབྱོར་བཞི་ལ་མི་འདྲ་བ་ཡོད་པ་མཐོང་བ་སོགས་གཞན་ལུགས་པར་
གྲགས་པ་ལ་ཡང་ནང་གསེས་མི་འདྲ་བ་མང་དུ་སྣང་ངོ༌། །མར་ལུགས་ཀྱི་གདམས་པ་དུ་མ་
ལ་གསུང་སྒྲོས་ནོར་བའི་སྐྱོན་མང་དུ་བྱུང་ཚུལ་རྗེ་བླ་མས་ཡང་ཡང་བཀའ་སྩལ་ཀྱང་། རྗེ་
ལྷོ་བྲག་མར་པ་གཞན་དང་མི་མཉམ་པར་མཛད་པ་ལྟར་གྲུབ་མཐའ་གཞན་ལ་ཡང་རིགས་
འདུ་ལ། བླ་མ་མར་པ་ལ་རྒྱུད་རེ་རེའི་གདམས་པ་ལ་ཡང་བླ་མ་དུ་མའི་མན་ངག་མི་འདྲ་བ་
ཡོད་པས་ཐམས་ཅད་ན་རོའི་མན་ངག་ཡིན་པའི་ངེས་པ་མེད་པ་གསུངས་པ་བཞིན་དུ་་་་
གཞན་ལ་ཡང་འདྲ་བ་སྨོས་ཅི་དགོས། དེར་མ་ཟད། བསྐྱེད་རིམ་དངོས་གྲུབ་རྒྱ་མཚོ་ལས།
ཁ་ཅིག་ན་རེ། ལུས་གདོད་མ་ནས་དཀྱིལ་འཁོར་དང་། སེམས་གདོད་མ་ནས་སངས་རྒྱས་་་
ཡིན་ཀྱང་ངོ་མ་ཤེས་པར་འཁོར་བར་འཁྱམས། ངོ་ཤེས་ཕྱིར་དུ་ལམ་སྒོམ་ཟེར། འོ་ན་སྡུག་
716



བདེན་མེད་པར་ཐལ་བའམ། ལས་ཉོན་ལས་གྲུབ་པའི་སངས་རྒྱས་ཡོད་པར་ཐལ་བ་དང་།
སེམས་ཅན་ཡིན་ན་རྡོ་རྗེ་འཆང་ཡིན་པས་ཁྱབ་པ་དང་། སྣོད་ཀྱི་འཇིག་རྟེན་ཀྱང་གཞལ་་་
ཡས་ཁང་ཡིན་དགོས་པས་འཁོར་བ་མི་སྲིད་པར་ཐལ་ལོ། །རང་ཉིད་ངོ་མི་ཤེས་པའི་སངས་
རྒྱས་དེ་སུས་གཉེར། འབྲས་དུས་ཀྱི་ཡོན་ཏན་ཐམས་ཅད་གཞི་དུས་འདིར་མངོན་དུ་མ་་་་
གྱུར་བར་གདོད་ནས་ཡོད་ཟེར་བ་གྲངས་ཅན་གྱི་ལུགས་སོ། །ཞེས་གསུངས་ལ། འདི་དང་་་
དོན་མཐུན་པ་ངོར་ལན་སོགས་སུ་ཡང་ཡོད་པས་ཕྱོགས་སྔ་འདི་སྨྲ་བ་པོ་ཡང་ས་རྙིང་་་་་་
བཀའ་བརྒྱུད་གསུམ་ཀའི་ཁྲོད་དུ་སྣང་ངོ༌། །ཕྱག་རྫོགས་གཉིས་བརྡ་སྐད་མི་འདྲ་མོད། སྒོམ་
པར་འདོད་པ་རྣམས་ཅི་ཡང་ཡིད་ལ་མི་བྱེད་པ་རྒྱ་ནག་ཧྭ་ཤང་དང་ཕྱོགས་མཐུན་པས་ན་
སྡོམ་གསུམ་རབ་དབྱེ་ལས། ད་ལྟའི་ཕྱག་རྒྱ་ཆེན་པོ་དང་། །རྒྱ་ནག་ལུགས་ཀྱི་རྫོགས་ཆེན་ལ། །
ཡས་བབས་དང་ནི་མས་འཛེགས་གཉིས། །རིམ་གྱིས་པ་དང་ཅིག་ཅར་བར། །མིང་འདོགས་
བསྒྱུར་བ་མ་གཏོགས་པ། །དོན་ལ་ཁྱབ་པར་དབྱེ་བ་མེད། །ཅེས་གསུངས་ཤིང་དེ་ཡང་ཅི་་་
མེད་ཅང་མེད་དུ་གོ་ན་ཉེན་ཆེ་བ་ནི། ངོར་དཀོན་ལྷུན་གྱིས་མཛད་པའི་སྡོམ་གསུམ་རྣམ་་་
བཤད་ལས། བླུན་པོས་ཕྱག་ཆེན་དུ་མིང་བཏགས་པའི་སྟོང་ཉིད་བསྒོམ་ན་ཅི་མེད་ཅང་་་་་
མེད་དུ་གོ་ནས་དེ་ལྟར་བཟུང་ན་ངན་འགྲོའི་རྒྱུ་རུ་གསུངས། ཞེས་གསུངས་ཤིང་ལུང་་་་་
འདྲེན་མང་དུ་མཛད་པ་ལྟར་ཐམས་ཅད་ཞལ་འཆམ་པས་སོ། །ཅིར་ཡང་མི་འཛིན་པར་་་་
སེམས་འཛིན་པའི་མི་རྟོག་པ་ཙམ་ལ་བཞག་ན་དུས་ཐུང་ངུར་ཟ་ཟིའི་སྣང་བ་སྣ་ཚོགས་་་
འཆར་བ་དང་། དེས་འཁྲུལ་བ་བསྐྱེད་ནས་རྟོག་པ་མཐོ་བའི་མངོན་རློམ་འབྱུང་བ་དང་།
ལྟར་སྣང་གི་རྟགས་ལ་འཁྲུལ་མེད་ཀྱི་རྟགས་སུ་བཟུང་ནས་སྟོང་ལོག་ཏུ་སོང་བ་མང་བར་
རྗེ་ཡབ་སྲས་ཀྱིས་ཡང་ཡང་གསུངས་ལ། མདོ་ལུགས་ཀྱི་ཞི་གནས་ཐོབ་པས་གཉིད་ཁར་་་་་
སད་དུས་ཀྱི་ཏིང་ངེ་འཛིན་མངོན་དུ་བྱས་ན་གཉིད་ཀྱི་ཚེ་ཐ་མལ་བའི་གཉིད་མེད་པར་་་་་
ཏིང་ངེ་འཛིན་དུ་མེར་གྱིས་འགྲོ་བ་དང་། དེ་ལ་ཡང་སྟོང་སངས་དེ་བས་དྭངས་ཤིང་གསལ་
བ་ཞིག་འཆར་བ་སོགས་ཞི་གནས་དངོས་གཞིའི་ཉམས་ལ་ཡང་ཕྱག་ཆེན་དུ་འཁྲུལ་མི་་་་་
རིགས་ན། ཡིད་ལ་མི་བྱེད་པའི་ལྟ་བ་ལ་ཕྱག་ཆེན་དུ་འཁྲུལ་ག་ལ་རིགས་ཏེ། མཁས་གྲུབ་་་
717



ཐམས་ཅད་མཁྱེན་པས། འཁོར་བའི་རྩ་བ་བདག་འཛིན་ལྷན་སྐྱེས་དང་། །དངོས་སུ་འགལ་
བའི་བདག་མེད་མ་བསྒོམ་པར། །དུས་གསུམ་ཡིད་བྱེད་འགོག་པ་ལྷུར་ལེན་པ། །དུད་འགྲོའི་
སྒྲུབ་ཐབས་སྒོམ་གྱི་གཟུགས་བརྙན་ཡིན། །ཞེས་དང་། རྗེ་དགེ་འདུན་རྒྱ་མཚོའི་གསུང་་་་་་
མགུར་ལས། དོན་གྱི་ལྷན་ཅིག་སྐྱེས་པའི། །ཉིན་བྱེད་སྙིང་ལ་ཤ་བས། །དུས་གསུམ་ཡིད་བྱེད་
བཀག་པ། །ཕྱག་ཆེན་དུ་འཁྲུལ་བ་མེད་དོ། །ཞེས་གསུངས་སོ། །མདོར་ན་རྗེས་འབྲང་ཕྱི་མ་
དག་ལ་སྣ་ཚོགས་འབྱུང་སྟེ། ས་སྐྱ་པ་འགའ་ཞིག་གིས་རང་ལུགས་ངོས་མ་ཟིན་པར་དོན་
མེད་ཀྱི་ངལ་བ་བསྟེན་ཚུལ། ཀུན་གཟིགས་ལྔ་པ་ཆེན་པོས། འཁོར་འདས་དབྱེར་མེད་ལ་་་
བཤད་ལུགས་ཡམ་མེ་བ་ལས་མ་བྱུང་བས་ས་སྐྱ་པའི་དགེ་བཤེས་ཆེན་པོར་རློམ་ཏེ་སེམས་
ངོ་སྤྲོད་པར་ཕྱག་ཆེན་ཡམ་ཞིག་ཞུ་ཟེར་ནས་རྟོགས་ལྡན་བླུན་པོ་སྐྱབས་འགྲོའི་གནད་ཙམ་
ཡང་མི་ཤེས་པ་ཞིག་ལ་ཐལ་མོ་སྦྱར་ནས་བརྟེན་པས་ཞབས་ལ་ཐག་པ་འདོགས་པ་མང་་་་
ཞིང་། ཞེས་པ་ནས། ཉི་མ་དང་སྦྱར་མོའི་དཔེ་བཞིན་ཀུན་གྱིས་མཐོང་བ་ལྟར་ཡིན། ཞེས་་་་
གསུངས་པ་ལྟར་དང་། རྫོགས་ཆེན་པ་དག་གིས་ཀྱང་རྫོགས་ཆེན་ལེགས་པར་ཤོད་དཀའ་་
བ་ནི། གསང་བདག་སྤྲུལ་སྐུས་མཛད་པའི་གསང་ཡེའི་རྫོགས་རིམ་ལས། དེང་སང་གི་་་་་
རྫོགས་ཆེན་པ་ཕལ་མོ་ཆེ་ནི་སྡེ་སྣོད་ལ་མ་སྦྱངས་པའི་བླུན་སྒོམ་ཙམ་དུ་ཟད་ལ། མཚན་་་་
ཉིད་ཀྱི་སྒྲོ་འདོགས་བཅད་པར་རློམ་པའི་རྙིང་མ་པ་རྣམས་ཀྱང་དོགས་པ་ཆོད་པའི་བཤད་
པ་བློ་བདེ་སང་ངེ་བ་མཛད་པ་པོ་ནི་ད་ལྟ་གངས་ཅན་གྱི་ལྗོངས་འདིར་གཅིག་ཙམ་ཡང་མ་
མཐོང་སྟེ། དེ་བས་ན་རང་གི་གོ་ཚོད་ཙམ་ལས་ཚད་མར་གྱུར་བའི་དོགས་པ་གཅོད་པའི་་་
ཡུལ་མ་མཆིས་པས་འཆད་པར་མ་སྤོབས་སོ། །ཞེས་པ་ལྟར་རོ། །དེས་ན་རྣམ་ཐར་དུ་ཀཱུ་ལའི་
གོས་བཟང་ལས། ས་ཞུ་དམར་པོ་གྱོན་ཚད་ཀྱིས་ལམ་འབྲས། ཨུ་རྒྱན་པད་ཞྭ་གྱོན་ཚད་ཀྱིས་
རྫོགས་ཆེན། པཎ་ཞྭ་སྣེ་རིང་གྱོན་ཚད་ཀྱིས་ལམ་རིམ་འཆད་མི་ཤེས་གསུངས་པ་རྡོ་རྗེའི་་་་
ཚིག་ཡིན་ལ། དེར་མ་ཟད། རིས་མེད་གྲུབ་མཐའི་བུར་ཤིང་འོ་མ་སོགས། །འདྲ་མིན་མངར་
བའི་ཁྱད་པར་ཀུན་མྱོང་བ། །གཅིག་ཏུ་གདམས་པར་ཤར་བ་ངག་གི་དབང་། །ཞེས་་་་་
གསུངས་པ་ལྟར་འོ་མ་དང་བུར་ཤིང་མངར་བ་ཙམ་དུ་འདྲ་ཡང་མངར་ཚུལ་མི་འདྲ་བ་་་་
718



ལྟར། གྲུབ་མཐའ་སོ་སོའི་གཞུང་རྣམས་བརྗོད་དོན་མི་འདྲ་ཡང་། འཐད་པའི་ཆ་གདམས་
ངག་ཏུ་འཆར་དགོས་པ་འདྲ་མཉམ་ཡིན་ལ། དེའི་ཕྱིར་རང་གི་ལུགས་བཞིན་སྦྱངས་པར་་
འདོད་པ་རྣམས་ཀྱིས་ཀྱང་འཁྲུལ་མེད་རིང་ལུགས་ལ་དད་པ་དང་སྨོན་པའི་སྒོ་ནས་བྱང་་་
ཆེན་གྱི་རྒྱུར་བསྔོས་ན་རིམ་གྱིས་ཤིང་རྟ་ཆེན་པོའི་གཞུང་དང་འཇལ་བའི་སྐལ་བ་ཐོབ་་་་
པར་འགྱུར་ཞིང་། མདོ་སྔགས་འཁྲུལ་མེད་ལ་བཤད་སྒྲུབ་ཀྱི་སྐལ་བ་བཟང་པོ་ཐོབ་ཟིན་་་
རྣམས་ཀྱིས་རང་ལ་ནོར་བུ་ཡོད་བཞིན་དུ་གཞན་གྱི་འཆིང་བུ་ལ་འགྲམ་ཆུ་ལྡང་མི་དགོས་
ཏེ། རྗེ་དགེ་འདུན་རྒྱ་མཚོས། གཞུང་ལུགས་ཐམས་ཅད་གདམས་དག་ཏུ་ཤར་བས། །མན་་་
ངག་ཕྲན་ཚོགས་ལ་ལྟོས་པ་མེད་པར། །བསྟན་པ་ཡོངས་རྫོགས་ཀྱི་གནད་དོན་མ་ལུས། །
སྟན་ཐོག་གཅིག་ཏུ་ཉམས་སུ་ལེན་པ་འདི་དགའ་མོ་སྣང་ཨེ་གོ། །ཞེས་གསུངས་པ་ལྟར་རོ། །
ས་སྐྱ་པ་འགའ་ཞིག་གིས། བརྟག་གཉིས། སམྦྷཊ། དུས་འཁོར་ལུགས་ཀྱི་སྔགས་སྡོམ་མི་འདྲ།
དང་པོ་དབང་བཞི་བ་དང་། གཉིས་པ་བུམ་དབང་གི་སྐབས་སུ་ཐོབ། གསུམ་པ་སངས་རྒྱས་
པ་དང་དུས་མཉམ་དུ་ཐོབ་པ་བར་བཞེད་པ་ཡང་ཡོད། བཀའ་བརྒྱུད་པ་འགའ་ཞིག་གིས་
ཡས་བབས་ཀྱི་ལྷན་སྐྱེས་སྦྱོར་ལམ་ཆོས་མཆོག་དང་། མི་འགྱུར་བའི་བདེ་བ་མཐོང་ལམ་དུ་
བཞེད་པ་ཡང་ཡོད་ལ། སྡོམ་གསུམ་རབ་དབྱེར་ཡང་། ནཱ་རོ་པའི་རྣམ་ཐར་སོགས་བཀོད་་
ནས་གསུང་ཟུར་སྩལ་བ་དང་། ས་སྐྱ་བཀའ་བརྒྱུད་ཕན་ཚུན་དགག་སྒྲུབ་ཤིན་ཏུ་མང་བ་་་
དང་ཇོ་ནང་བའི་སྦྱོར་དྲུག་ལ་བཀའ་བརྒྱུད་པ་འགའ་ཞིག་གིས་དགག་པ་བྱས་པ་ལ་་་་་་
འཐད་པའི་རྣམ་རྟོག་སྐྱེ་བ་སོགས། ཇོ་བོས་བོད་ཐ་སྙད་མང་གསུངས་པ་ལྟར། གཏམ་དང་
སྨྲ་བ་མང་བས་དགག་སྒྲུབ་ཀྱི་རིགས་སུ་ཞིག་གིས་དཔྱད་ནུས། རྒྱ་གར་གྲུབ་མཐའ་བཞིའི་
དགག་སྒྲུབ་གནད་ཆེ་ཡང་རང་རེའི་བློས་མི་འཆུན། ལོག་རྟོག་གི་བྱ་བརྒྱ་རིགས་པའི་འུར་
རྡོ་གཅིག་གིས་བདས་པ་ནི་རྒྱལ་བ་གཉིས་པའི་གསུང་རབ་ཡིན་པས་འབད་པར་ཞུ། རྭ་་་
སྒྲེང་ཁྲི་ཆེན་རྡོ་རྗེ་འཆང་ནས་ཕྱག་རྫོགས་སོགས་ཀྱི་ལྟ་བ་སེམས་ཀུན་རྫོབ་པའི་གནས་་་་་
ཚུལ་ཙམ་ལ་ཞུགས་པ་ཡིན། ཞེས་རྡོ་རྗེ་ཚིག་བཀའ་སྩལ་འདུག་པ་ཅུང་ཟད་ཇེ་རྒྱས་སུ་་་་
གསལ་བར་བཏང་བ་དང་། དེའི་འཕྲོས་དོན་ཙམ་ཞིག་རྡོ་རྗེ་ཚིག་དེ་སྒྲ་ཇི་བཞིན་དུ་ཞེན་་
719



པ་དག་གི་གཏམ་གྱིས་གླེང་བསླང་བའི་དབང་གིས་བཀོད་པའོ། །འོ་ན་ཁྱོད་ཀྱིས་གྲུབ་་་་་
མཐའ་མཆོག་དམན་གྱི་ཁྱད་པར་བཤད་པ་དེ་ལྟར་ཡིན་ན། མཐུ་སྟོབས་ནུས་པའི་མངའ་་
བདག་གཞན་ལ་མང་པོ་བྱུང་བ་དེ་ཡང་མི་འཐད་དམ་ཞེ་ན། མཁས་པ་དང་གྲུབ་པའི་སྐྱེས་
མཆོག་མང་དུ་བྱུང་བ་ལ་དད་ཅིང་གུས་པར་བྱ་བ་དང་། གསུང་ལ་དཔྱད་པ་གསུམ་གྱིས་་
འཇུག་དགོས་པར་སྨྲས་ཟིན་ལ། མཁས་ཙམ་དང་། མཐུ་ནུས་ཙམ་ལ་ངེས་པ་ཆེར་མེད་དེ། །
ལང་གཤེགས་ལས། འཇིག་རྟེན་རྒྱང་འཕེན་པའི་སློབ་མ་ཀླུའི་གཟུགས་དང་ཆ་བྱད་འཛིན་
པ་ཞིག་ལྷའི་དབང་པོའི་གནས་སུ་སོང་ནས། བདག་ཁྱོད་དང་ཆོས་སྨྲ་བར་བྱ་སྟེ། གལ་ཏེ་
ཁྱོད་ཀྱིས་བདག་མ་ཐུབ་པར་གྱུར་ན་ནི་ཁྱོད་ཀྱི་རྩིབས་སྟོང་དང་ལྡན་པའི་འཁོར་ལོ་་་་་་
གཞིག་པར་བྱའོ། །བདག་ཕམ་པར་གྱུར་ན་མགོ་བོ་རེ་རེ་ནས་བཅད་དེ་ཕམ་པའི་ཉེས་པ་་
ཁས་བླངས་སོ། །ཞེས་དམ་བཅས་ནས་ཆོས་སྨྲ་བ་ལས་ལྷའི་དབང་བོ་ཕམ་པར་བྱས་ཏེ་་་་
འཁོར་ལོ་རྩིབས་སྟོང་དང་ལྡན་པ་བཤིག་ནས་སླར་མིའི་འཇིག་རྟེན་འདིར་འོང་བར་་་་་
གསུང་བ་སོགས་དེ་འདྲ་མཐའ་ཡས་སོ། །གཉིས་མེད་རྣམ་རྒྱལ་རྫུས་མའི་བཤད་པ་འགའ་
ཞིག་རྒྱ་གར་བས་ཀྱང་བཤད་ཚུལ་དུ་མ་སྣང་བས་རྒྱུད་བརྫུས་མར་བཤད་པ་དང་། གྲུབ་་་
མཐའ་དགག་གཞག་བྱས་པ་རྣམས་སྨད་ར་བཏང་བ་མ་ཡིན་ལ་གྲུབ་མཐའི་དགག་གཞག་
བྱས་པ་ལ་ཡང་སྨོད་མི་རིགས་ཏེ། སྡོམ་གསུམ་རབ་དབྱེའི་ཕྱེད་བརྩམས་ཟིན་དུས་བོད་ཀྱི་
ཆོས་པ་རྣམས་ཀྱིས་ས་པཎ་གྱིས་ཆགས་སྡང་གི་གཏམ་བྱས། ཞེས་ཆོས་ཉན་དུ་འོང་བའི་་་
གེགས་སུ་སོང་བས་ཟང་ཚ་སོགས་བུ་སློབ་རྣམས་ཀྱིས་མི་རྩོམ་པར་ཞུས་པས། ངས་ལོ་་་་་
འདོད་དང་ང་རྒྱལ་མིན། བསྟན་པ་ཁོ་ན་བསམ་པ་ཡིན་ཀྱང་ཐམས་ཅད་མི་དགའ་ན་་་་་་
བཞག་པས་ཆོག ཅེས་གསུངས་པས་མནལ་ལམ་དུ་སངས་རྒྱས་ཀྱི་སྐུ་མི་གཙང་བས་གོས་པ་
ཞིག་བྱི་དོར་བྱས་པ་ལ་མང་པོ་མ་དགའ་བའི་རྣམ་འགྱུར་ལ་བརྟེན་བཞག་པ་ན། སླར་མི་་
གཙང་བ་མང་པོ་བསྐུ་བ་དང་། འཕགས་པ་འཇམ་དཔལ་སྐུ་རྒྱབ་བསྟན་པ་དང་། མགོན་
པོ་ཀླུ་སྒྲུབ་བྱང་ཆུབ་ཀྱི་ཤིང་སྐམ་པོ་ལ་སྐུ་རྒྱབ་བརྟེན་ནས་བསྙུང་ཚུལ་སྟོན་པ་སོགས་རྨིས་
པས། བརྩམ་ན་མི་མི་དགའ་ན་ཡང་། མ་བརྩམས་ན་ལྷ་མི་དགའ་བར་དགོངས་ནས་་་་་
720



རྫོགས་པར་བརྩམས་པ་ཡིན་ཞེས་སྡོམ་གསུམ་འགྲེལ་པ་ཟླ་འོད་ནོར་བུ་ཞེས་པ་མཁན་ཆེན་
ངག་དབང་ཆོས་གྲགས་ཀྱིས་མཛད་པ་ན་སྣང་ངོ་། །བོད་འདིར་ས་སྐྱ། བཀའ་བརྒྱུད། རྙིང་
མ། ཐང་སག་པ། ཇོ་ནང་པ་སོགས་ལ་ནང་ཕན་ཚུན་དབུ་མའི་ལྟ་བ་དག་མ་དག་གི་རྩོད་པ་
མང་དུ་བྱུང་ཡང་། ཡི་དམ་གསང་བདེ་དུས་དགྱེས། ཆོས་སྐྱོང་གུར་ཞལ་ཕྱག་བཞི་དྲུག་་་་
སོགས་དང་། དེ་དག་གི་རྒྱུད་དང་གདམས་ངག་རྣམས་རྒྱ་གར་པཎ་ཆེན་གྲུབ་ནས་བརྒྱུད་
པར་ཞལ་འཆམ་པ་མ་གཏོགས་ཆོས་རྣམ་དག་ཡིན་མིན་གྱི་རྩོད་པ་མ་བྱུང་ལ་རྙིང་མ་་་་་
ཕྱོགས་ལ་དེ་འདྲ་ཡང་མང་པོ་བྱུང་ཚུལ་བྲིས་ན་དོན་ཆེ་ཡང་འདིར་མང་བས་འཇིགས་་་
ནས་མ་བྲིས། སླར་མཁས་པ་ཀུན་གྱིས་གདུལ་བྱ་ལ་བརྩེ་བས་དགོངས་ནས་བསྟན་པ་ལ་བྱི་
དོར་མཛད་པར་རིགས་ཏེ་སྟོང་ཉིད་མ་རྟོགས་ན་ཐར་བར་བགྲོད་མི་ནུས་པ་དང་། དྲང་་་
ངེས་འབྱེད་མ་ཤེས་ན་རྟོང་ཉིད་རྟོགས་དཀའ་ལ། དྲང་ངེས་ཀྱང་བློ་གྲོས་མི་ཟད་པ་དང་་་
དགོངས་འགྲེལ་ལ་བརྟེན་ནས་འབྱེད་དགོས་ཤིང་། ཐམས་ཅད་རྣམ་པར་དག་པའི་ལམ་
གཅིག་དང༌། རྣམ་པར་དག་པ་གཅིག་ཏུ་གསུངས་པ་ལྟར་ཐར་འདོད་ཀྱི་སྤང་བྱ་ཡང་་་་་
རིགས་གཅིག་སྤང་བ་ཡང་རིགས་གཅིག་དགོས་པའི་ཕྱིར། ལམ་གང་ལ་ཡང་གཞི་ལ་ཡོད་་
པ་ཞིག་ཐབས་མཁས་ཀྱི་ལམ་དུ་སྤོང་ཤེས་ན་མྱུར་བར་གསུངས་པ་ལྟར་གཞན་སེམས་་་་་
མཁྱེན་པའི་མཁས་གྲུབ་ཆེན་པོ་རྣམས་ཀྱིས་གང་ཟག་རེ་རེ་ཙམ་སྨིན་གྲོལ་ལ་བཀོད་པའི་་
གསུང་སྒྲོས་ཀྱི་བརྡ་མི་འདྲ་བ་ཡོད་མོད་ཀྱང་དེ་ཙམ་ལ་ཞེན་ནས། རྒྱ་བོད་མཁས་པའི་་་་
གཞུང་ལ་གྲགས་པའི་མདོ་སྔགས་སྤྱིའི་བརྡ་དང་གྲུབ་མཐའ་གཞིག་ཏུ་མི་རུང་སྟེ། གསང་
བདག་གིས་ལྷོ་བྲག་གྲུབ་ཆེན་ལ་ཀླུ་སྒྲུབ་ཟླ་གྲགས་ཀྱི་ལུགས་གཞིར་བཞག་གིས་གསུངས་པ་
ལྟར། འཇམ་པའི་དབྱངས་ཀྱིས་རྗེ་བླ་མ་ལ་ཡང་ཇི་ལྟ་བ་བཞིན་དུ་གསུངས་ལ་དེ་བཞིན་དུ་
ལུང་རིགས་རྣམ་དག་གིས་བཞག་པའི་དྲི་མེད་རིང་ལུགས་འདི་ཉིད་སྔོན་ཆད་གྲྭ་ས་ཆེན་་
པོ་རྣམས་ཀྱི་བཀའ་དྲིན་ལས་བརྡ་སྐད་ཆལ་ཆོལ་དུ་སོང་བ་མེད་པས། ད་ནི་དུས་ཀྱི་སྙིགས་
མ་འདིར་ཆལ་ཆོལ་གྱི་མིག་ལྟོས་སྤེལ་ག་ལ་རིགས་སྙམ་དུ་ཀུན་གྱིས་བསྟན་པ་ལ་གཅེས་་་་
སྤྲས་བྱ་དགོས་པས་སོ། །སྤྱིར་ཐེག་ཆེན་གྱི་ཚོགས་ལམ་དུ་སྟོང་ཉིད་ལ་དམིགས་པའི་ཞི་་་་
721



གནས་དང་། སྦྱོར་ལམ་དྲོད་ཐོབ་པ་དང་། སྟོང་ཉིད་ལ་དམིགས་པའི་ཞི་ལྷག་ཟུང་འབྲེལ་
ཐོབ་པ་དུས་མཉམ་པས་དེའི་ཚེ་ཆོས་ཉིད་ལ་དོན་སྤྱིའི་གསལ་སྣང་ཐོག་མར་ཐོབ་པ་ཡིན་
ལ། ལྷག་མཐོང་གིས་ཆོས་ཉིད་ལ་དོན་སྤྱིའི་གསལ་སྣང་རབ་ཏུ་གྱུར་བ་ཐོབ་ཅིང་། ལྷག་་་་
མཐོང་གི་སྟོབས་ཀྱིས་ཆོས་ཉིད་ལ་དོན་སྤྱིའི་གསལ་སྣང་མཆེད་པའི་དུས་རྩེ་མོ་དང་ལྷག་་
མཐོང་གིས་ཆོས་ཉིད་ལ་དོན་སྤྱིའི་གསལ་སྣང་རབ་ཏུ་གྱུར་པ་ཐོབ་ཅིང་། གཟུང་སྣང་་་་་་
འགག་ནས་འཛིན་པ་ཕྱོགས་གཅིག་པའི་ཏིང་ངེ་འཛིན་ཐོབ་དུས་བཟོད་པ་དང༌། དེ་ལས་
ཀྱང་ལྷག་མཐོང་གིས་ཆོས་ཉིད་ལ་དོན་སྤྱིའི་གསལ་སྣང་རྫོགས་པར་ཐོབ་ནས་འཛིན་པའི་
སྣང་བ་ཟད་པ་ལྟ་བུའམ་ཆུ་ལ་ཆུ་བཞག་པ་ལྟ་བུར་སྣང་བ་ན་ཆོས་མཆོག་དང་། འཛིན་་་
པའི་སྣང་བ་ཡང་ནུབ། ཆོས་ཉིད་ལ་དོན་སྤྱིའི་སྣང་བ་ཟད་དེ་ཡུལ་ཡུལ་ཅན་ཆུ་ལ་ཆུ་་་་་
བཞག་པ་ལྟར་དངོས་གནས་སུ་སོང་བ་ན། སྟོང་ཉིད་མངོན་སུམ་དུ་རྟོགས་པ་དང་། རྣམ་
པར་མི་རྟོག་པའི་ཡེ་ཤེས་དངོས་གནས་ལ་སྐྱེས་པ་ཡི ན་ཚུལ་མདོ་སྡེ་རྒྱན་སོགས་སུ་གསལ་
ཀྱང་། སེམས་ཙམ་དང་མི་རྟོག་ཙམ་གྱི་ཐ་སྙད་གང་ཡོད་ཐམས་ཅད་དེ་དང་དོན་གཅིག་་་
བྱེད་ག་ལ་རུང་། སྔགས་རིམ་ཆེན་མོ་ལས། འོན་ཀྱང་ཡིན་ལུགས་ཀྱི་ལྟ་བ་ལེགས་པར་མ་གོ་
བ་རྣམས་ལ་བདེ་བ་དང་བཅས་པའི་མི་རྟོག་པ་སྐྱེས་པ་ཡང་དབང་གསུམ་པར་ངོ་སྤྲོད་་་་
དགོས་སོ། །ཞེས་གསུངས་པ་ལྟར་མཁས་གྲུབ་ཆེན་པོ་རྣམས་ཀྱིས་གདུལ་བྱ་རྒྱུད་སྨིན་པའི་
ཐབས་སུ་སེམས་ངོ་སྤྲོད་པའི་སྟེང་ནས་སྟོང་ཉིད་དང་མི་རྟོག་པའི་བརྡ་སྦྱར་བ་ཡིན་གྱི་དེ་
དག་གིས་སྟོང་ཉིད་མེད་དགག་དང་། སྒྲུབ་པ་རང་དབང་བའི་སེམས་ཀྱི་དབྱེ་བ་མི་མཁྱེན་
པ་ག་ལ་སྲིད། མཉམ་མེད་རྗེ་བཙུན་རེད་འདའ་བ་ཆེན་པོས་རྗེ་བླ་མར་གདམས་པ་ལས།
ཡི་དམ་གྱིས་རང་གི་རྒྱུད་ཚོད་དང་མཐུན་པར་སྟོན་པས། ཐེངས་གཅིག་ཙམ་ལ་ཆོག་ཚོད་
གཟུང་མི་ཉན་ཞེས་གསུངས་པ་ལྟར་ལྷ་དང་བླ་མ་ལ་གུས་ཞེན་ཙམ་མ་ཡིན་པར་རིགས་་་
པའི་རྗེས་སུ་འབྲང་བའི་གྲུབ་མཐའ་དང་དེ་དང་མཐུན་པའི་བཤད་སྒྲུབ་ཀྱི་སྲོག་འཛིན་་་་
དགོས་པས། ཕར་ཕྱིན་ཐེག་པའི་ལུགས་ལ་སྔགས་དྲང་དོན་དུ་བཀྲལ་དགོས་པར་རིམ་ལྔ་་
གསལ་སྒྲོན་དུ་གསུངས་པ་ལྟ་བུ་ཞེས་དགོས་པ་མང་དུ་ཡོད་དོ། །འོན་ཀྱང་ཀརྨ་ཆགས་མེད་
722



ཀྱིས། མཁས་པས་མ་ལེགས་གསུང་ནས་བཀག་སྲིད་ཀྱང་། །རང་འདྲའི་རྨོངས་པ་འགའ་ལ་
ཕན་པའང་སྲིད། །ཅེས་པ་ལྟར་སྔོན་གྱི་མཁས་གྲུབ་ཆེན་པོ་རྣམས་ཀྱིས་ས་ལམ་མཐོན་པོའི་
མིང་ཙམ་ལ་ཐོས་པ་དང༌། ཞེན་པའི་སྒོ་ནས་དབང་རྟུལ་འགའ་ཞིག་བག་ཆགས་གསོ་བའི་
ཕྱིར་བརྡ་སྣ་ཚོགས་ཀྱིས་ཡང་དག་པའི་ལམ་ལ་བཀྲི་བའི་ཐབས་མཁས་མཛད་པ་ཡིན་ཏེ།
ལྟ་ངན་མུན་སེལ་ལས། སྟོང་ཉིད་ལ་མོས་པ་ཙམ་ཡོད་ཀྱང་ཐབས་གང་གིས་ཀྱང་ད་ལྟར་་་་
རིགས་པའི་ལམ་དུ་གཞུག་མི་ནུས་པའི་རྟུལ་པོ་ལ་བདེན་མེད་ཀྱི་དམ་བཅའི་དོན་ཡིད་་་་
དཔྱོད་ཀྱིས་གོམས་བཅུག་པའི་སྒོ་ནས་སྟོང་ཉིད་ལ་བག་ཆགས་འཇོག་པ་སོགས་ཀྱི་དོགས་
པ་ལྷུར་ལེན་པའི་འཁྲིད་ཚུལ། ཞེས་དང་། བདག་འཛིན་ཤག་འདེབས་ལས། བདག་འཛིན་
འདྲེས་པ་མང་པོ་ཡོད། །འོན་ཀྱང་དེ་དག་སྐྱེས་པ་ན། །སྟོང་པ་ཉིད་ལ་མོས་པ་ཡི། །རྒྱུ་ཙམ་
བྱེད་པས་སྒོམ་ཤིག་གོ། །ཞེས་གསུངས་སོ། །དེས་ན་འཇུག་པར། མུ་སྟེགས་སྤོ་མཐོན་རི་་་་
འཇོམས་དག་རང་བཞིན། །ཞེས་མུ་སྟེགས་ཀྱི་ལྟ་བ་ལ་གོམས་པ་རྣམས་འདུལ་བའི་ཕྱིར་དུ་
ཀུན་གཞི་གསུངས་པར་བཤད་པ་ལྟར་ཞི་གནས་ཀྱི་བག་ཆགས་སྨིན་པར་བྱ་བ་དང་། དེ་་་
དང་དེ་ལ་མོས་པའི་བག་ཆགས་དགེ་བའི་རྩ་བ་དུ་མའི་གྲོགས་དང་སྦྱར་ཏེ། ལྟ་བ་རྣམ་་་་
པར་དག་པ་དང༌། ལམ་གོང་མ་ལ་སྦྱར་བའི་ཆེད་དུ་ཕྱག་རྫོགས་སོགས་ཀྱི་དམིགས་རྣམ་་་
སྐྱོང་ཚུལ་བརྡ་སྣ་ཚོགས་དང་། ཆེ་བ་བརྗོད་པའི་གཏམ་དང་བཅས་ཚད་མའི་སྐྱེས་བུ་དུ་་་
མས་གསུང་བར་གོ་དགོས་ཀྱི་ཚིག་ཟིན་ཐམས་ཅད་ཁས་བླང་མི་རུང་སྟེ། གདུལ་བྱའི་ཐད་
ཀ་རེར་གསུངས་པ་དེ་གང་ཟག་དེ་ལ་འཚམས་ཀྱང་སྤྱིའི་གདུལ་བྱ་ལ་མི་འཚམས་པས་་་་
དྲང་ངེས་འབྱེད་དགོས་པར་གསུངས་པ་ལྟར། གནའ་དུས་དང་དེང་སང་གི་ཆེན་པོ་རྣམས་
ཀྱི་མཛད་པ་ནི་ཐད་ཀ་དེར་དོན་དུ་འགྱུར་ངེས་ཡིན་རུང་། འདིར་བསྟན་པ་སྤྱི་ཁྱབ་ཀྱི་
དབང་དུ་བྱས་ནས་སྨྲས་པ་ཡིན་པས་དྲན་པ་རྣལ་དུ་ཞོག་ཅིག གྲུབ་མཐའ་རིས་མེད་ཀྱི་་་
མཁས་གྲུབ་དུ་མས་ཕྱག་རྫོགས་དང་གཞན་སྟོང་གི་ལྟ་བ་སོགས་ཉམས་བཞེས་དང་གཞུང་
ལུགས་འཆད་རྩོམ་སོགས་གནང་བ་དང༌། གཏོ་མདོས་ཀྱི་ཆོ་ག་དུ་མ་རྐྱེན་སེལ་དུ་བརྩམས་
པ་དང་ཕྱག་ལེན་མཛད་པའི་རྣམ་ཐར་མང་དུ་ཡོད་པ་དེ་ཙམ་ལ་སྨོད་པའི་གནས་སུ་བྱ་་་
723



དགོས་པ་ཅི་ཞིག་ཡོད། ཆོས་ལྡན་གྱི་དགོས་པ་ཡིད་ལ་བཞག་ནས་དེ་འདྲ་བྱས་ཆོག་པའི་་་
སྐབས་ཡོད་པར་དམ་པའི་གསུང་ལས་འབྱུང་བ་དང་། གཡག་སྡེ་པཎ་ཆེན་གྱིས། སྲིད་པའི་
ཁྲམ་མདོས་ལམ་སེལ་བདུད་ཀྱི་མདོས། །ལ་སོགས་མདོ་ཕྲན་དུ་མ་གསུངས་པ་ཡང་། །སྣང་
སྲིད་ལྷ་འདྲེ་ལས་ལ་འཛུད་ཐབས་ཡིན། །ཞེས་གསུངས་པ་ལྟར་ལུང་དང་རིགས་པས་གྲུབ་
མོད། དེ་དག་གིས་ཕྱག་ལེན་དུ་མཛད་པ་ཙམ་གྱིས་ཚད་ལྡན་དུ་བཟུང་དཀའ་སྟེ། གླུད་་་་་
རབས་ལས། ལྷའི་དབང་པོ་བརྒྱ་བྱིན་གྱིས་གླུད་བཏང་བའི་ལོ་རྒྱུས་བཤད་པ་དང་། རྒྱ་གར་
དང་བལ་བོའི་བར་དུ་ཤིང་སྡོང་གཅིག་སྐྱེས་པའི་རྩེ་མོ་ནས་མེ་འབར། རྐེད་པ་ནས་དུད་པ་
འཐུལ། རྩ་བར་མཚོ་འཁྱིལ་བ་ལས་སྲིན་པོ་ཁ་རག་མགོ་དགུ་ལག་ན་དུག་ཟོར་ཐོག་པ་བྱུང་
བའི་ལོ་རྒྱུས་བཤད་ནས་དེ་ལ་དཔེ་བླངས་ཏེ་ཟོར་འཕེན་པ་དང་། རིགས་གསུམ་མགོན་པོ་
དང་ལྷའི་དབང་པོ་བརྒྱ་བྱིན་གྱིས་རུ་ཏྲ་སྡེ་གསུམ་དང་ལྷ་མ་ཡིན་ལ་གཏོར་བཟློག་་་་་་་
འཕངས་པ་དང་། སྟོན་པ་ཐུབ་པའི་དབང་པོས་རྒྱ་གར་རྡོ་རྗེ་གདན་དུ་མུ་སྟེགས་ཀྱི་དམག་
ཚོགས་ལ་གཏོར་བཟློག་འཕངས་པར་བཤད་པ་དང༌། གཏོར་མ་ལ་རྩང་བཙུགས་པ་དང་།
རྩང་བཟློག་ཏུ་གྲགས་པ་ལས། རྩང་དེ་དམྱལ་བའི་ཡུལ་ནས་བྱུང་བ་དང་། ལས་ཀྱི་གཤིན་
རྗེས་བཟོས་པ་དང་། ཚད་ཚངས་པ་ཆེན་པོའི་འདོམ་གང་དང་འདོམ་བྱེད་ཁྲུ་གང་ཡིན་་་་་
པར་བཤད་པ་སོགས་སྡུག་བསྔལ་དང་ཀུན་འབྱུང་ལ་ཁུངས་བཅོལ་ནས་དེ་ཉིད་སློབ་་་་་་
དཔོན་པདྨ་འབྱུང་གནས་ཀྱིས་ཕྱག་ལེན་དུ་བཏབ་པར་བཤད་པ་སོགས་མི་འཐད་པ་བླུན་
པོས་ཀྱང་ཤེས་སླ་ལ་ཚོགས་ལ་རོལ་བའི་སྐབས་སུ་ཐ་མལ་རྟོག་པའི་འཆིང་བ་གཅོད་པའི་
རང་ལུས་ཀྱི་དཀྱིལ་འཁོར་ནང་གི་སྲེག་བླུགས་ཀྱི་དགའ་བས་ཚིམ་པར་བྱེད། ཅེས་བཤད་
པ་སོགས་ཀྱི་ལག་ལེན་རང་དགར་སྤྱོད་མི་རུང་བའི་ཕྱིར། ངེས་ན་ས་རྙིང་བཀའ་རྒྱུད་སུས་
ཀྱང་ཀླུ་སྒྲུབ་ལུགས་ཀྱི་ལྟ་བ་ལས་ལྷག་པ་ཚོལ་དུ་མེད་ཀྱང་མི་འདྲ་བར་བྱེད་འདོད་ན་ཡང་
རང་གི་ལུགས་དེ་གཞན་དང་མི་འདྲེས་པར་འཆད་ཅིང་སྒོམ་དགོས་ཀྱི། ཅི་འདྲའི་དག་་་་་
སྣང་ཕྱོགས་མེད་འབྱོངས་པ་ཞིག་གིས་ཀྱང་ཐ་སྙད་མཐུན་མི་མཐུན་ཐམས་ཅད་ཅེས་ཚོང་
འདུས་ཀྱི་འོ་མ་དང་། མུ་ཏོའི་ཕྱེ་ལྟར་བསྲེ་མི་རུང་སྟེ། ཡིན་མིན་གཉིས་ཀ་ཡིན་པར་ཁས་་
72



བླངས་ན་གཉིས་ཀ་ལ་སྐུར་འདེབས་སུ་སོང་བའི་ཕྱིར། མདོར་ན་ཆོས་ལུགས་གང་ལ་ཡང་
སྐུར་པ་མི་འདེབས་པར། རང་ཉིད་མོས་པའི་ཆོས་ལུགས་དེ་ལ་བླ་མ་མཁས་པའི་གསུང་་་
གིས་སྒྲོ་འདོགས་བཅད། རྒྱལ་བའི་བཀའ་འཁྲུལ་མེད་ལ་ཁུངས་གཏུགས་རིགས་པས་་་་་་
ལེགས་པར་དཔྱད་ནས་ལམ་དུ་འགྲོ་ངེས་ཤེས་པ་དེ་ལ་ཡི་གེ་འབྲི་མཆོད་ལ་སོགས་པ་བྱེད་
དགོས་གསུངས་པ་ལྟར་མཛོད་ཅིག ཕྱག་ཆེན་གྱི་སྐབས་འདིར་ཡང་སེམས་ངོ་འཚོལ་བའི་
ཚུལ་གྱི་ཐ་སྙད་མ་འདྲ་བ་དེའི་བབས་ཀྱིས་དོན་བློ་ལ་འཆར་ཚུལ་གྱི་རྣམ་འགྱུར་མི་འདྲ་བ་
དང་། དེ་དག་སོ་སོ་ལ་གེགས་དང་གོལ་ས་མི་འདྲ་བ་དང་། སྐྱོན་ཡོན་གྱི་སྤང་བླང་མི་འདྲ་
བ་ཡོད་པར་གྲུབ་པས་སྒོམ་ཚུལ་འདྲ་ཡང་ཐོས་བསམ་གྱི་སྐབས་བརྡ་དོན་མ་འདྲེས་པ་་་་
དགོས་ན་ཕྱག་ཆེན་རྫོགས་ཆེན་གྱི་བརྡ་སྐད་བསྲེ་མི་རུང་བ་སྨོས་ཅི་དགོས། ས་རྙིང་བཀའ་
བརྒྱུད་སོགས་ཀྱི་ལྟ་སྒོམ་སྤྱོད་གསུམ་འཆོལ་བར་བྱེད་མི་རུང་བ་དེས་ན། ད་ལྟ་སྙིགས་མར་
སོང་བའི་དབང་གིས། སྐྲ་རིང་བཞག་ནས་དོར་མ་གྱོན། རས་དཀར་དང་ཆོས་གོས་སྦྲགས།
ཌཱ་རྐང་དང་ཐོད་པོར་ཐོགས། ཆང་དང་སྦྱོར་སྒྲོལ་སོགས་ངོ་སོར་ཁྱེར། མིད་ལ་རས་པའི་་
མཚན་བཟུང་། ཐོ་ཅོའི་སྤྱོད་པ་གཅོད་ཡུལ་གྱི་ཆོས་ལུཊ་སུ་སྒྲོགས། དགེ་སློང་དང་དགེ་ཚུལ་
གྲལ་དུ་འཚང་། གྲུབ་ཐོབ་ཏུ་བརྫུས་ནས་གཞན་མགོ་སྐོར་མཁན་རྣམས་གསར་རྙིང་གང་
དང་གང་ཡང་མི་མཐུན་ཏེ། དངོས་ཀྱི་རིག་མ་བརྟེན་པ་ལ་སྟོང་ཉིད་རྟོགས་དགོས་པ་གང་
ཞིག ནུས་པ་ཐོབ་ཀྱང་ཕྱག་རྒྱ་མ་སྦྱངས་པ་ལ་འཇོལ་ཉོག་ཏུ་སྤྱོད་པ་ཡང་མི་རུང་། ཕྱག་རྒྱ་
ཡང་དང་པོ་གཞོན་ནུ་མ་གཞན་གྱིས་ལོངས་མ་སྤྱད་པ་དགོས། དེ་ཡང་བསྐྱེད་རིམ་ལ་་་་་
གོམས་པ་ཞིག་དགོས། སྔགས་པ་ཁྱིམ་པས་ཀྱང་རྟགས་དང་ཆོ་ག་མ་གཏོགས་སོ་ཐར་རབ་
བྱུང་ལྟར་བསྲུང་དགོས། ཆང་བག་མེད་དུ་སྤྱད་ན་ང་སྟོན་པར་སྨྲ་བ་རྣམས་ཀྱིས་རྩེ་མོས་་་
ཀྱང་མི་བཏུང་བར་གསུང་བའི་བཀའ་དང་འགལ་བའི་ཕྱིར། དང་པོ་གྲུབ་ཏེ། དབང་དོན་
དེ་ཉིད་རབ་གསལ་ལས། དེ་ཁོ་ན་ཉིད་ཀྱི་དོན་ཁོང་དུ་ཆུད་པའི་ལྟ་བ་དང་བྲལ་བ་ལ།
དངོས་ཀྱི་རིག་མ་བརྟེན་པའི་འདོད་ཡོན་ལམ་བྱེད་མ་གནང་བས། ཞེས་འཇམ་དཔལ་ཞལ་
ལུང་གི་ལུང་འདྲེན་དང་བཅས་གསུངས་ལ། ཕྲེང་བ་ལས། དེ་ཁོ་ན་ཉིད་ལ་མོས་པ་མི་་་་་
725



བརྟན་པའི་དགེ་སློང་ལ་ནི་དད་པ་དང་ལྡན་ཡང་། ཕྱིའི་ཤེས་རབ་མའི་དབང་བཟུང་བ་་་
བཀག་སྟེ། གཞན་དུ་སྡོམ་པ་སྔ་མ་ཉམས་པས་དེ་དོན་མེད་པ་ཆེན་པོར་འགྱུར་རོ། །ཞེས་་་
སོགས་ལུང་རིཊ་མང་བའི་ཕྱིར། གཉིས་པ་གྲུབ་སྟེ། ཀྱེ་རྡོར་ལས། མི་མོ་གང་ཞིག་མ་སྦྱངས་
པར། །ཀྱེ་རྡོར་དེ་ལ་སྦྱོར་བ་དེ། །དམ་ཚིག་ཉམས་ཏེ་བརླག་འགྱུར་བས། །དེ་དག་སྦྱངས་་་་
ཕྱིར་ཆོས་བརྟན་པས། །ཞེས་གསུངས་པའི་ཕྱིར། གསུམ་པ་གྲུབ་སྟེ། ཕྱག་ཆེན་ཐིག་ལེ་ལས།
ཉི་ཤུ་རྩ་ལྔའི་ལོ་ལོན་པ། །གཟུང་བྱ་ལྷག་མ་རྣམས་སྤང་བྱ། །ཞེས་དང་། སྙེ་མ་ལྔ་པ་ལས། དེ་
ལ་འཆད་པར་འགྱུར་པའི་རིམ་པས་རིག་མའི་བརྟུལ་ཞུགས་ལ་ལོངས་མ་སྤྱད་པ་ཁོ་ན་་་་
གཟུང་བར་བྱའོ། །ཞེས་གསུངས་པའི་ཕྱིར། བཞི་པ་གྲུབ་སྟེ། འདུས་པ་ཕྱི་མ་ལས། མཆོག་ཏུ་
དད་ཅིང་ཤེས་རབ་ཆེ། །གཟུགས་བཟང་སྒྲུབ་པ་པོ་ལ་དགའ། །སྦྱོར་བ་གཅིག་གིས་བྱ་བ་་་
གོམས། །ཞེས་གཟུགས་མཛེས་སོགས་ཀྱི་ཡོན་ཏན་དང་ལྡན་པ། སྦྱོར་བ་གཅིག་སྟེ་རང་དང་
ལྷན་ཅིག་ཏུ་སྦྱོར་བའི་བསྐྱེད་རིམ་ལ་གོམས་པ་དགོས་པར་གསུངས་པའི་ཕྱིར། ལྔ་པ་གྲུབ་
སྟེ། དཔུང་བཟང་གིས་ཞུས་པ་ལས། རྒྱལ་བ་ངས་གསུང་སོ་སོར་ཐར་པ་ལས། །སྔགས་པ་་་
ཁྱིམ་པས་རྟགས་དང་ཆོ་ག་སྤངས། །ལྷག་མ་རྣམས་ནི་ཉམས་སུ་བླང་བར་བྱ། །ཞེས་་་་་
གསུངས་པའི་ཕྱིར། དེའི་ཕྱིར་རིག་མ་དད་བརྩོན་དྲན་ཤེས་ཏིང་འཛིན་སོགས་བརྟན་ཅིང་
མཉམ་པར་འཇོག་ནུས་པའི་སྔགས་དང་རྒྱུད་ལ་བསླབ་པ་དང་། རྣལ་འབྱོར་པ་ལྷའི་རྣལ་
འབྱོར་ལ་ལེགས་པར་བྱང་ཞིང་དངོས་ཀྱི་ཕྱག་དང་སྦྱར་ན་ཡང་ཁམས་ཞུ་བ་ཕཊ་ཡིག་་་་
གིས་དགག་ནུས་པ། ལྟ་བ་ཕུ་ཐག་ཆོད་པ་དང་། དགའ་བཞིའི་ས་མཚམས་ལ་མཁས་པ་་་
སོགས་དགོས་ལ། མདོར་ན་འོད་གསལ་ཕྱག་རྒྱ་ཆེན་པོའི་ཉིན་བྱེད་སྙིང་དབུས་སུ་ཤར་་་་་
བའི་འཕཊ་ཡུལ་པཎ་གྲུབ་ཀྱི་གཞུང་ལས་ལྷག་པའི་རྨོངས་མུན་སེལ་བའི་ལེཊ་བཤད་སུ་་་
ཞིག་གིས་སྤྲོ་ནུས། ཤེས་བྱ་ཀུན་ལ་ཆགས་ཐོགས་དང་བྲལ་བའི་ཡེ་ཤེས་ཀྱི་རང་འོད་ངུར་་་་
སྨྲིག་ཆོས་གོས་ཀྱི་མདངས་སུ་ཤར་བའི་གཟི་བྱིན་གྱིས་རྒྱལ་ཀུན་མཁྱེན་གཏེར་གྱི་ཕུང་པོ་ས་
ལ་འགྲན་པའི་རྒྱལ་བ་གཉིས་པའི་ལེཊ་བཤད་ཀྱི་དགའ་སྟོན་ཐོབ་བཞིན་དུ། གཞུང་ལུཊ་་
གཞན་ལ་གུས་པའི་རེ་བ་བྱེད་པ་ནི། ཉི་མའི་དཀྱིལ་འཁོར་མངོན་པར་ཤར་བཞིན་དུ་མེ་་་
726



ཁྱེར་གྱི་འོད་ལ་གུས་པ་དང་འདྲ་བར་ཤེས་པར་བྱོས་ཤིག རྒྱལ་བས་བསླབ་གསུམ་དབང་
དུ་མཛད་ནས་ནི། །ཕ་རོལ་ཕྱིན་དྲུག་གསུང་བ་ཡལ་བོར་ནས། །ཙོམ་འཇོག་ཙམ་གྱིས་ཡིད་
ལ་མི་བྱེད་པ། །གོམས་པར་བྱེད་རྣམས་འཁོར་རྩ་གང་ཡིན་སོམས། །ཉམ་ཆུང་བདག་ནི་་་
འདི་འདྲའི་འོས་མིན་ཀྱང་། །དམ་པའི་བཤེས་ཀྱི་མཁས་བཙུན་བཟང་གསུམ་དང་། །འཆད་
རྩོད་རྩོམ་པའི་རྣམ་ཐར་བཟང་པོ་ལ། །སྙིང་ནས་སྨོན་ཕྱིར་ངལ་བ་ཅུང་ཟད་བསྟེན། །མཚོ་
ཆེན་མ་མཐོང་ཁྲོན་པའི་རུས་སྦལ་གཏམ། །ཇི་བཞིན་ཟབ་དང་རྒྱ་ཆེ་གཞུང་གི་དོན། །རང་
བློས་མ་ལྕིགས་འཁྲུལ་དང་ནོངས་གྱུར་གང་། །མཁས་རྣམས་བརྩེར་དགོངས་ངན་རྟོག་དྲི་་
བྲལ་མཛོད། །
༤. བཀའ་གདམས་རྗེས་འབྲངས་ཞང་ཐང་སག་
པ་སོགས་ཀྱི་ལུགས་བཤད་པ།
བཞི་པ་ནི་དགག་བྱ་ཁྱབ་ཆེ་བ་འདོད་པ་ཞང་ཐང་སག་པ་སོགས་ཀྱི་ལུགས་དེ་རིགས་
པས་དཔྱད་ནས་བཞག་པའི་ལུགས་ཡིན་པས་ཞིབ་ཏུ་དཔྱད་དེ་མཐའ་ཆོད་ན་ལེགས་མོད།
ལྷག་མཐོང་ཆེན་མོ་སོགས་ལས་ཤེས་དགོས་སོ། །
༥. ཞར་བྱུང་ཇོ་ནང་བའི་ལུགས་བཤད་པ།
ལྔ་པ་ནི། ཇོ་ནང་བའི་འདོད་ཚུལ་གྲུབ་མཐའི་ཁུངས་ལོ་རྒྱུས་དང་། དེ་ལ་དགག་པ་་་
འགྲོ་ཚུལ་སོགས་ཤེས་པའི་དགོས་པ་ཡོད་ཀྱང་ཡིག་ཆ་ཡོངས་གྲགས་རྣམས་སུ་གསལ་བས་
འདིར་མ་བྲིས་སོ། །རྗེ་བླ་མའི་གསུང་ལས། ཕྱི་ཕྱིར་ཐེ་ཚོམ་དྲ་བ་ཡིས། །བདག་གི་ཡིད་ནི་་
ཀུན་ཏུ་གདུངས། །ཞེས་གསུང་དོན་མདོ་རྩར། དོན་དམ་པར་བསད་པར་བྱ་བ་མ་མཐོང་།
ཞེས་སྨྲ་བར་གསུངས་པ་ལྟར་ཀུན་རྫོབ་ཏུ་ཡོད་པ་དང་། དོན་དམ་དུ་མེད་པ་སོགས་དངོས་
སྨྲ་བའི་གཞུང་ན་མང་། རང་བཞིན་དང་ཚད་ཐུབ་དང་། ཚུཊ་ཐུབ་སོཊ་དབུ་མའི་གཞུང་
727



ན་མང་། རང་མཚན་དང་བདེན་ཡོད་ཀྱང་ཐལ་རང་གཉིས་ཀའི་གཞུང་ན་ཡོད། རང་་་་་་
བཞིན་མེད་པ་བདེན་མེད་སོཊ་ཀྱང་ཐལ་རང་གཉིས་ཀར་ཡོད་པ་སོགས་གང་དང་གང་གི་
སྐབས་སུ་ཡང་གོང་འོག་གི་གྲུབ་མཐའི་བརྡ་དོན་མ་འདྲེས་པར་འབྱེད་པ་དཀའ་ཞིང་།
རྟག་གཅིག་རང་དབང་ཅན་དང་། རང་རྐྱ་ཐུབ་པ། རང་འཛིན་རྟོག་པའི་ཞེན་གཞིར་རང་
དབང་གིས་གྲུབ་པ། དེར་གནས་ཚོད་ཀྱིས་གྲུབ་པ། ཡུལ་རང་གི་ཐུན་མོང་མ་ཡིན་པའི་སྡོད་
ལུཊ་ཀྱི་ངོས་ནས་གྲུབ་པ། རང་བཞིན་གྲུབ་པ་སོཊ་རེ་རེའི་འཆར་ཚུལ་ལ་དཔྱད་ན་ཚུགས་
ཐུབ་གཅིག་པུར་སྤུ་རིས་མི་འདྲ་བ་དུ་མ་ཡོད་པ་དང་། དམིགས་པ་གཅིག་སེམས་གཅིག་ལ་
ཤར་ཚེ་ཡང་སེམས་བྱུང་གི་བྱེད་ལས་སྤུ་རིས་མི་འདྲ་བ་མང་བས་ཐོས་བསམ་སྒོམ་སྒྲུབ་་་
གང་ལ་ཡང་འཁྲུལ་ས་ཆེ་བའི་དོན་ཡིན་ལ། དེ་དག་ཐམས་ཅད་མདོ་རྒྱུད་པཎ་གྲུབ་ཀྱི་་་
གཞུང་དོན་མ་འཁྲུལ་བར་གཟིཊ་ནས་བསྲེཊ་བཅད་བརྡར་བའི་གསེར་བཞིན་དུ་ལྟ་སྒོམ་
སྤྱོད་གསུམ་དང་། ཁྱད་པར་མདོ་སྔཊ་ཀྱི་ཟབ་རྒྱས་གཉིས་ཀ་གཞན་དང་མི་འདྲ་བར་་་་་
བཀྲལ་བས། གངས་ཅན་ཤིང་རྟའི་སྲོལ་འབྱེད་ཙོང་ཁ་པ། །ཞེས་པ་དོན་གནས་ཡིན་པར། །
དང་པོར་རྒྱ་ཆེན་ཐོས་པ་མང་དུ་བཙལ་ཞེས་སོགས་ལས་གསལ་མོད། དེ་ལྟ་བུའི་རིང་་་་་་
ལུགས་རྣམ་པར་དག་པ་དེ་ལ། བོད་ཀྱི་ཟོལ་འཇོག་གི་བརྡ་དོན་བསྲེས་ནས་གྲུབ་མཐའ་་་
ཐམས་ཅད་གཅིག་ཏུ་བྱ་ག་ལ་རུང༌། སྟག་ཚང་གོ་ཤཱཀ་རོང་སྟོན་སོགས་ལ་ཞིབ་ཆ་དགག་་
སྒྲུབ་ཇི་ལྟར་འདུག ས་རྙིང་བཀའ་རྒྱུད་རང་རང་གི་ནང་ཚུན་ན་དགག་སྒྲུབ་ཇི་འདྲ་སྣང་།
དེ་ཐམས་ཅད་དོན་གཅིག་ཏུ་བཀྲལ་ག་ལ་ཐུབ། བཀའ་དགེ་དགོངས་པ་གཅིག་སྒྲུབ་ཏུ་་་་
གྲགས་པ་དང་། སྙན་བརྒྱུད་ལྟ་བ་སྤྱི་ཁྱབ་སོགས་ལ་མཁས་པས་ཟུར་ཟ་ཡང་ཡོད་མོད། དེ་
དག་གི་ཚིག་ཟུར་ལ་དཔྱད་ན་གོ་དགོས་པ་མང་དུ་ཡོད་ཀྱང་ཡེ་གེས་འཇིགས་སོ། ། །
སྨྲས་པ། འཇམ་དཔལ་དབྱངས་དངོས་ཀུན་མཁྱེན་ཡབ་སྲས་ཀྱིས། །ཉམ་ཐག་་་
འགྲོ་ལ་བརྩེ་བས་མ་བཟོད་ནས། །ལེགས་བཤད་ཆར་ཕབ་གདམས་ངག་བཅུད་ཕྱུངས་ཀྱང་།།
སྙིང་རུལ་བདག་འདྲས་ཆ་ཙམ་གོ་མ་ནུས། །འོན་ཀྱང་ནེ་ཙོ་མ་ཎི་རྗེས་ཟློས་བཞིན། །བླ་མའི་
གསུང་དང་དམ་པའི་ལེགས་བཤད་ཀྱི། །ཚིག་གི་རྗེས་འབྲང་འདི་ལྟར་བཀོད་པ་ཡང་། །
728



བཅད་པའ། ། ་
་་
ཀུན་འདུས་རིགས་བདག་ཁྱོད་མཉེས་མཆོད་པར་འབུལ། །ཚུལ་འདིར་བསམ་དང་སྦྱོར་བ་
སྣ་ཚོགས་ཀྱིས། །འབྲེལ་ཐོགས་ཀྱིས་མཚོན་མར་གྱུར་འགྲོ་བ་ཀུན། །ཡང་དག་ལམ་ལ་དད་
པས་རྒྱུད་སྨིན་ནས། །ཤེས་རབ་མཆོག་གིས་མྱུར་དུ་གྲོལ་བར་སྨོན། །ཞེས་བསམ་དོན་བར་
སྐབས་ཀྱི་ཚིགས་སུ་བཅད་པའོ། །
༦. དོན་མདོར་བསྡུས་ཏེ་བཤད་པ།
དྲུག་པ་མདོར་བསྡུས་ཏེ་གདམས་པ་ནི། ཕྱག་རྫོགས་ས་སྐྱའི་ཁུངས་སུ་གྱུར་བའི་
སྔོན་གྱི་མཁས་གྲུབ་ཆེན་པོ་རྣམས་ཀྱི་གཞུང་ལུགས་དང༌། རྒྱལ་བ་གཉིས་པ་ཙོང་ཁ་པ་ཆེན་
པོའི་ལེགས་བཤད་རྣམས་གནད་གཅིག་ཏུ་གོ་དགོས་ཚུལ་མདོ་ཙམ་འགྲེལ་གཏམ་སྙིང་་་་་
རྗེའི་རོལ་མཚོར་བཀོད་ཟིན་ཀྱང་འདིར་ལུགས་གཞན་གྱི་གནད་མཐའ་དག་ལུགས་འདིར་
འདུ་བའི་ཚུལ་དང་། ལུགས་འདི་ཉིད་གཞན་ལས་ཀྱང་ཁྱད་དུ་འཕགས་པར་ཤེས་ནས་་་་་
སྙིང་པོར་བཟུང་དགོས་ཚུལ་འགའ་ཟུང་བྲི་བར་བྱ་སྟེ། སྔ་འགྱུར་ཕྱོགས་ལ་གཏེར་གཞུང་་
སྣ་ཚོགས་དང་བརྡ་སྐད་ཅི་རིགས་ཡོད་ཀྱང་། གསར་མའི་བཀའ་བསྟན་དང་རྒྱབ་འགལ་་
ཁོ་ནར་རྙིང་མ་པ་རྣམས་ཀྱིས་ཀྱང་མི་བཞེད་པས་གཞུང་རྣམ་དག་དང་མཐུན་དགོས་པ་་
ཡིན་ཏེ། རྒྱ་གར་ན་གསར་རྙིང་གི་ཐ་སྙད་མེད་ལ། སྔ་དར་དང་ཕྱི་དར་གྱི་རྒྱུད་རྣམས་སྒྱུར་
བྱེད་མི་འདྲ་བ་མ་གཏོགས་རྒྱུད་ཀྱི་ངོ་བོ་གཅིག་པའི་ཕྱིར། ཀློང་ཆེན་གྱི་མཛོད་ལས། རྒྱ་་་
གར་ན་གསང་སྔགས་ཞེས་པ་ཙམ་ལས། འདི་ནི་གསར་མ་འོ། །འདི་ནི་རྙིང་མའོ། །ཞེས་སོ་
སོར་དབྱེ་བ་མེད་ན་ཡང་། བོད་འདིར་འགྱུར་སྔ་ཕྱི་སོ་སོར་གྲགས་ཏེ། བི་རོ་ཙ་ན་ལ་་་་་
སོགས་པ་རྒྱལ་བློན་སྔ་དར་གྱི་དུས་སུ་བསྒྱུར་བ་ནས་བཟུང་སྟེ་པཎྜི་ཏ་སྨྲི་ཏིའི་བར་དུ་་་་་
བསྒྱུར་བའི་རྒྱུད་ལ་རྙིང་མ་ཞེས་འདོད་ལ། ལོ་ཙཱ་བ་རིན་ཆེན་བཟང་པོ་མན་ཆོད་བསྒྱུར་་་
བའི་རྒྱུད་རྣམས་ལ་གསར་མ་ཞེས་གྲགས་སོ། །ཞེས་པ་ལྟར་ལ། དེ་ལྟ་བུ་གཞན་ཡང་མང་་་
བས་སོ། །འགའ་ཞིག་གིས། མདོ་བསྒྱུར་སྐབས་སུ་ཡེ་ཤེས་སྡེ་ཞེས་བྲིས། སྔགས་བསྒྱུར་སྐབས་
སུ་བཻ་རོ་ཙ་ན་བྲིས། ཞེས་སོགས་པདྨ་བཀའ་ཐང་གི་ལུང་ཞིག་དྲངས་ནས་སྒྲ་སྨན་བོན་་་་་
729



སོགས་བསྒྱུར་དུས་ཨིནྡྲ་བི་རོ་དང་། ཨིནྡྲ་ཛྙཱ་ན་དང་། ཨིནྡྲ་གཉའ་སོགས་མཚན་གྱི་རྣམ་་་
གྲངས་སུ་བཤད་ཀྱང་། སྤ་གོར་བི་རོ་ཙ་ན་དང་། ཞང་ཡེ་ཤེས་སྡེ་ཞེས་སོ་སོར་གསལ་བར་
གསུངས་པས་འཐད་པར་མི་སེམས་ཀྱང་། མཁན་སློབ་ཆོས་གསུམ་དང་། ཞང་ཡེ་ཤེས་སྡེ་་
སོཊ་ཚད་མར་བྱེད་ན། དེ་དག་གི་གཞུང་དང་གསུང་སྒྲོས་སུ་དབུ་མའི་ལྟ་བ་དང་མཐུན་་་་
པར་གསུངས་པའི་རྗེས་སུ་འབྲང་དགོས་སོ། །རྙིང་མའི་གདམས་ངག་ཉམས་སུ་ལེན་པར་་
འདོད་ན་གཞིའི་ཆོས་ཉིད་ཀྱི་དྲི་མ་ལམ་ཆོས་ཉིད་རྟོཊ་པའི་ཡེ་ཤེས་ཀྱིས་སྦྱངས་ནས་་་་་་
འབྲས་བུ་མཐར་ཐུག་གི་ཆོས་ཉིད་མངོན་དུ་འགྱུར་བའི་ཆེད་དུ་ཚོལ་བ་ལ་འབད་དགོས་ཀྱི།
ཀ་དག་དང་ལྷུན་གྲུབ་ཀྱི་བརྡ་ཙམ་ལ་ཞེན་པར་མི་རིཊ་ཏེ། རྗེ་ཀློང་ཆེན་གྱིས། འཁོར་་་་་
འདས་འབྱུང་བས་དབྱིངས་ཞེས་རབ་བརྗོད་ཅིང་། །ཡེ་ནས་ཡོད་པས་རང་བཞིན་ལྷུན་་་་་
གྲུབ་ཅེས། །དྲི་མས་སྒྲིབ་ཕྱིར་སྙིང་བོའི་ཁམས་དང་ནི། །གནས་ལུཊ་ཡིན་པས་དོན་དམ་་་
བདེན་པ་དང་། །གདོད་ནས་དག་ཕྱིར་འོད་གསལ་དྲི་མེད་ཉིད། །མཐའ་གཉིས་གནས་་་་
བསལ་དབུ་མའི་རང་བཞིན་དང་། །སྤྲོས་ལས་འདས་ཕྱིར་ཤེས་རབ་ཕ་རོལ་ཕྱིན། །སྟོང་་་་
གསལ་རྣམ་དག་བདེན་པ་དབྱེར་མེད་དང༌། །འཕོ་འགྱུར་མེད་པས་ཆོས་ཉིད་དེ་བཞིན་་་་་
ཉིད། །ལ་སོཊ་མིག་ལྡན་མཁས་པ་རྣམས་བཞེད་དོ། །ཚུལ་འདི་མི་ཤེས་སྟོང་པ་ཕྱང་ཆད་པ། །
ཚིག་ཏུ་ཡོད་མེད་མཐའ་བྲལ་ཞེས་སྨྲ་ཡང་། །བྲལ་གཞི་མི་ཤེས་སྲིད་རྩེའི་ལྟ་བ་ཅན། །ཞེས་
གསུངས་པ་ལྟར་རོ། །བྲལ་གཞི་ཞེས་པ་སྟོང་གཞིའི་སེམས་ཏེ། དེ་དང་སྟོང་ཉིད་གཉིས་སོ་་
སོ་ཤེས་དགོས་པའི་དོན་དང་ཕྱང་ཆད་པ་ཞེས་པ་ཅི་མེད་ཅང་མེད་དང་འདྲེས་ནས་སྲིད་
རྩེའི་སེམས་ལྟ་བུར་སོང་བའི་དོན་ཡིན་ལ། འོད་གསལ་དང་ལྷུན་གྲུབ་ཀྱི་བརྡའི་དོན་ཡང་
རང་ལ་རང་ཆས་སུ་ཡོད་པའི་ཆ་ནས་ལྷུན་གྲུབ་དང་། གདོད་མ་ནས་དག་པའི་ཆ་ནས་ཡེ་
ཤེས་ཞེས་རྩ་འགྲེལ་གཉིས་ཀ་ལས་བཤད་དོ། །རྫོགས་ཆེན་སྔོན་འགྲོར་བཤད་པའི་ལམ་་་
ཐུན་མོང་བ་ཡང་ལུཊ་འདི་ལས་ཟུར་དུ་མེད་ཅིང་མཐུན་པ་ཡིན་ཏེ། ཐང་ཡིག་ལས། ཕྱི་་་
ལྟར་མན་ངག་མདོ་སྡེའི་ལུཊ་སུ་སྤྱོད། །རྒྱུ་འབྲས་སྤང་བླང་ཞིབ་པའི་དགོས་པ་ཡོད། །ནང་
ལྟར་གསང་སྔཊ་ཐུན་མོང་གཞུང་ལྟར་སྤྱོད། །བསྐྱེད་རྫོཊ་དོན་ལྟར་འགྲེལ་བའི་དགོས་པ་
730



ཡོད། །གསང་བ་གསང་ཆེན་ཨ་ཏིའི་ལུཊ་ལྟར་སྤྱོད། །ཚེ་གཅིག་འོད་སྐུར་གྲོལ་བའི་དགོས་
པ་ཡོད། །ཅེས་པ་འདི་སློབ་དཔོན་བདག་ཉིད་ཆེན་པོའི་གསུང་ངོ་མ་ཡིན་མིན་གང་ལྟར་་་
ཡང་མི་འཐད་ཅེས་སུས་ཀྱང་སྨྲ་མི་ནུས་ལ། རྫོཊ་ཆེན་ཁྲིད་ཡིག་འགའ་ཞིག་ཏུ། བྱང་གཏེར་
རིག་འཛིན་ཡང་འདུས་དྲངས་པར། འཁོར་བའི་ཆོས་ལ་སྐྱོ་བ་བསྐྱེད། །རྙེད་དཀའ་རིན་
ཆེན་མི་ལུས་ལ། །དལ་དང་འབྱོར་བའི་རྙེད་སེམས་བསྐྱེད། །མི་རྟག་སྒྱུ་མའི་གྲོང་ཁྱེར་དུ། །
ནམ་འཆི་ངེས་མེད་བསམ་པ་བསྐྱེད། །བསླུ་མེད་ལས་ཀྱི་རྒྱུ་འབྲས་ལ། །དཀར་ནག་བླང་་་་
དོར་ལྷག་བསམ་བསྐྱེད། །ཅེས་སོགས་དྲངས་པ་འདི་གསར་མ་དང་མཐུན་ཚབས་ཆེ་བ་་་་
ལྟར་འདི་འདྲའི་རིཊ་གང་ཡོད་བོར་ན་ཉམས་ལེན་གྱི་གཞི་སྟོར་ལ། འཐད་ལྡན་དུ་ཁས་་་་
ལེན་ན་མཉམ་མེད་ཇོ་བོ་ཆེན་པོ་དང་། རྗེ་བླ་མའི་རྗེས་སུ་ཞུཊ་པ་ཡིན་པས་མི་མཐུན་པར་
སྨྲ་རྒྱུ་མིན་ནོ། །ལམ་ཐུན་མོང་བའི་གོ་རིམ་ལྟར་འོག་མ་འོག་མ་སྔོན་དུ་སོང་བས་སྔགས་ལ་
འཇུག་དགོས་པར་ཡང་སྔ་འགྱུར་བ་རྣམས་ལུཊ་འདི་དང་མཐུན་པ་ཡིན་ཏེ། ཀློང་ཆེན་གྱི་
མཛོད་ལས། མི་ཤེས་པའི་བློ་ཅན་དག་གིས་འོག་མ་ནས་རིམ་གྱིས་མ་བསླབ་པར། ཐོག་མ་
ནས་ངེས་དོན་ཅིག་ཅར་དུ་བསྟན་པས། བསྟན་པའི་སྤྱི་སྲོལ་ལས་ཉམས་པའི་ཉེས་པ་དང་།
བླ་མ་དང་ཆོས་སྤོང་བའི་ཉེས་པ་དང་། ངེས་དོན་མི་གོ་བའི་ཉེས་པ་དང་། ལས་འབྲས་ཁྱད་
དུ་གསོད་པའི་ཉེས་པ་དང་། བྱས་པས་ཕུང་བ་ཡིན་ཟེར་ཞིང་སྒོ་གསུམ་སོས་དལ་དུ་ཞེན་་
ནས་ཐ་མལ་བར་ལུས་པའི་ཉེས་པ་སོཊ་འབྱུང་བར་འོད་སྲུང་གིས་ཞུས་པ་སོཊ་དྲངས་་་་
ནས་བསྒྲུབས་པ་སོཊ་མཐའ་ཡས་སོ། ། །
ས་སྐྱ་པ་རྣམས་ཀྱང་ལམ་ཐུན་མོང་པ་ནས་རིམ་གྱིས་སྦྱང་དགོས་པར་བཞེད་པ་
ཡིན་ཏེ། འགྲོ་མགོན་ཆོས་རྒྱལ་འཕགས་པས་མཛད་པའི་པདྨ་དཀར་པོའི་རྩོད་སྤོང་ལས། །
གསུང་རབ་ཀྱི་དོན་དེ་ཉིད་ལ་ཅིག་ཅར་དུ་འཚང་རྒྱ་བར་འདོད་པའི་རྒྱའི་དགེ་སྦྱོང་དག་
གིས་འདི་ལྟར་བརྟཊ་ཏེ། སྤྱིར་ཡང་འཇམ་དཔལ་གྱིས་རྒྱ་མཚོའི་ནང་དུ་ཞུཊ་ནས་ཆོས་་་་
བསྟན་པའི་འཁོར་དེ་དག་ཐམས་ཅད་སྔོན་ཆད་ལམ་ལ་སྦྱང་བ་མ་བྱས་པ་ཞེས་པ་ནས། ས་
དང་ལམ་མ་བགྲོད་པ་ཅིག་ཅར་སེམས་གྲོལ་ཏེ། ཅིག་ཅར་བླ་ན་མེད་པ་ཡང་དག་པར་རྫོཊ་
731



པའི་བྱང་ཆུབ་ཏུ་མངོན་པར་རྫོཊ་པར་སངས་རྒྱས་སོ་སྙམ་དུ་སེམས་སོ། །དེ་མི་འཐད་པར་
ལུང་འདི་ཉིད་ཀྱིས་གྲུབ་སྟེ། ཞེས་གསུངས་པ་སོཊ་གོང་མ་རྣམ་པ་ལྔའི་གསུང་དུ་ཅིག་ཅར་
བའི་བརྡ་མི་འཐད་ཚུལ་དང་། ལམ་ལ་རིམ་གྱིས་བསླབ་དགོས་པའི་ཚུལ་རྒྱ་ཆེར་བཀའ་་་
སྩལ་ཀྱང་བྲི་བར་མ་ནུས་སོ། །བཀའ་བརྒྱུད་གོང་མ་རྣམས་ནས་ཀྱང་ལམ་ལ་རིམ་གྱིས་་་་་
བསླབ་དགོས་ཚུལ་མཐའ་ཡས་པ་གསུངས་པ་ཡང་ཡོད་དེ། མར་མིའི་རྣམ་ཐར་དང་གསུང་
མགུར་མཇལ་བ་ཙམ་གྱིས་ཤེས་སོ། །ས་རྙིང་བཀའ་བརྒྱུད་ཐམས་ཅད་ཀྱིས་ལམ་ལ་རིམ་་་་
གྱིས་བསླབ་དགོས་པར་འདོད་པ་བཀའ་གདམས་དང་ཆ་འདྲ་བར་བཤད་པ་དེས། ངེས་་་
འབྱུང་དང་བྱང་ཆུབ་ཀྱི་སེམས་གཉིས། སྤྱི་ཁོག་ཙམ་འདྲ་བར་གོ་ནུས་ཤིང་། ལྟ་བའི་དབང་
དུ་བྱས་ན། ལམ་འབྲས་རང་ལུཊ་ཀྱི་ལྟ་བ་ཐལ་འགྱུར་བའི་ལྟ་བ་དང་མཐུན་ཚུལ་གོང་དུ་
སོང་ཟིན་ལ། བཀའ་བརྒྱུད་ཀྱི་དང་པོའི་འབྱུང་ཁུངས་སྒྲ་བསྒྱུར་མར་པ་ནི། ནཱ་རོ་བ་དང་
མི་ཏྲི་པའི་སློབ་མ་ཡིན་པར་གྲཊ་ཆེ་བས་ཕྱག་ཆེན་གྱི་ལྟ་བ་ཐལ་འགྱུར་བ་དང་མཐུན་པར་
གྲུབ་སྟེ། ནཱ་རོ་པའི་རྒྱུད་ཕྱི་མའི་འགྲེལ་པར། རང་ཉིད་ཟླ་བ་གྲཊ་པའི་རྗེས་འབྲངས་ཡིན་
པར་གསུངས་ཤིང་། མི་ཏྲི་བས། དེ་ཉིད་བཅུ་པ་ལས། དེ་བཞིན་ཉིད་ཤེས་པར་འདོད་ན་་་་་
ཐལ་འགྱུར་བའི་སློབ་དཔོན་རྣམས་ཀྱི་རྗེས་སུ་འབྲངས་དགོས་པར་གསུངས་པས་སོ། །རྫོཊ་
ཆེན་གྱི་ལྟ་བ་རྣམ་དག་ཀྱང་ཐལ་འགྱུར་བ་དང་མཐུན་དགོས་པ་ཡིན་ཏེ། ཀློང་ཆེན་གྱིས་་་
རང་བཞིན་རྫོཊ་པ་ཆེན་པོ་འདིའི་ལུཊ་ཀྱི་མཐའ་བྲལ་ལ་སོཊ་པའི་འཇལ་ཚུལ་ཕལ་ཆེར་་
དབུ་མ་ཐལ་འགྱུར་བ་དང་མཚུངས་པ་ལས། དབུ་མར་སྟོང་སྟོང་པོ་ནམ་མཁའ་ལྟ་བུ་རྩིས་
གཞིར་བྱེད་པ་སྟེ། འདིར་རིག་པ་ཀ་ནས་དག་པ་རྟེན་ཟིང་ངེ་བ། མ་གྲུབ་པ། མི་འགག་པ་
ཙམ་དེ་ལ་གཞིར་བྱས་ནས། དེ་དང་དེའི་ངང་ལས་ཤར་བའི་ཆོས་རྣམས་མཐའ་གྲོལ་ནམ་
མཁའ་ལྟར་འཇལ་བ་སྟེ། ཞེས་མཐའ་བྲལ་ནམ་མཁའ་ལྟ་བུའི་མེད་དགག་གཞིར་བཞག་ལ་
སྟོང་གཞི་སེམས་དང་ཟུང་འབྲེལ་གཙོ་བོར་བྱེད་པའི་ཁྱད་ཕྱེ་བས་སོ། །ས་རྙིང་བཀའ་་་་
བརྒྱུད་སོཊ་ཀྱི་ཆོས་ལུཊ་ནི་བཀའ་གདམས་གསར་རྙིང་སྤྱི་དང་ཁྱད་པར་དགེ་ལྡན་པའི་་་
རིང་ལུཊ་དང་མཐུན་པར་མ་ཟད་དེ་དག་གི་མདོ་སྔཊ་ཀྱི་གཞུང་དང་དེ་ལས་འོངས་པའི་
732



གདམས་ངག་ཐམས་ཅད་ལུགས་འདིའི་མན་ངག་ཏུ་འདུ་བ་ཡིན་ཏེ། གྲུབ་མཐའ་སོ་སོས་་
འཇིགས་གསང་། བདེ་དགྱེས། གདན་བཞི། མཧཱ་མ་ཡ་སོཊ་རྒྱུད་སྡེ་སོ་སོའི་དབང་དང་།
མདོ་རྒྱུད་མཐའ་དག་གི་བཤད་པ་དང་། མན་ངག་གི་སྐོར་ལ་བཀའ་བརྒྱུད་ལ་གྲཊ་པའི་་་
ལྷན་ཅིག་སྐྱེས་སྦྱོར་སོཊ་ཕྱག་ཆེན། ནཱ་རོ་ཆོས་དྲུག རོ་སྙོམས་སྐོར་དྲུག བསྲེ་འཕོ། སྐུ་་་་
གསུམ་ངོ་སྤྲོད་རས་ཆུང་བའི་ཤམ་བུ་ཅན་བཅུ་གསུམ་སོཊ་གྲུབ་མཐའ་རང་རང་ལ་མདོ་་
སྔགས་ཀྱི་མན་ངག་གང་ཡོད་དགེ་ལུགས་ཕྱོགས་སུ་དར་བའི་ཚུལ་ནི་གསན་ཡིག་རྣམས་སུ་
གསལ་བ་ལྟར་མན་ངག་གི་དངོས་གཞི་དང་ཡན་ལག་ཅི་རིཊ་ཀྱི་ཚུལ་གྱིས་མ་ཚང་བ་གང་
ཡང་མེད་པས་སོ། ། །
དེས་ན་འགའ་ཞིག་གིས་མཚན་ཉིད་ས་ལུགས། སྔགས་བུ་ལུགས། གསང་འདུས་་་
མར་ལུགས། ཡི་དམ་ར་ལུཊ། ཆོས་སྐྱོང་ཤངས་ལུགས་སོགས་ཟེར་བ་ནི་དེ་དང་དེ་ལས་་་་
བརྒྱུད་པའི་དབང་དུ་བྱས་ན་ནི་རུང་ཙམ་ལ། བརྒྱུད་ཙམ་དང་འདུས་ཙམ་མ་ཡིན་པར་་་་
མན་ངག་རེ་རེ་ལ་ཡང་གསུང་རབ་ཐམས་ཅད་གནད་གཅིག་ཏུ་འདྲིལ་བའི་སྒོ་ནས་ཁྱད་་
པར་དུ་འཕཊ་ཚུལ་ཤེས་དགོས་སོ། །ས་ལུཊ་ལམ་འབྲས་ཀྱི་མན་ངག་མདོ་སྔགས་ཀྱི་ལམ་་་
རིམ་དུ་འདུ་ཚུལ་གོང་དུ་སོང་ཟིན་ལ། མིད་ལའི་བུ་ཆེན་ཉི་ཟླའི་ཡ་གྱལ་སྒམ་པོ་པ་ནས་་་
བཀའ་ཕྱག་ཆུ་བོ་གཉིས་འདྲེས་སུ་གྱེས་པའི་སློབ་མ་དྭཊ་པོ་སྒོམ་ཚུལ། ཕག་མོ་གྲུ་པ། ཀརྨ་
དུས་གསུམ་མཁྱེན་པ་སོཊ་ལས་བཀའ་བརྒྱུད་ཡ་བཞིར་གྲཊ་པ་བྱུང་ལ། ཕག་གྲུ་པ་སྟོད་་་་
ལུང་རྒྱ་དམར་པ་དང་། བྱ་འདུལ་འཛིན་སོཊ་བསྟེན། ཀརྨ་དུས་གསུམ་མཁྱེན་པས་ཕྲུ་པ་་
ཆོས་སེང་། ཤར་བ་པ་ཚབ་སོཊ་བརྟེན་ནས་གཞུང་ལུཊ་ལ་སྦྱངས་པའི་རྣམ་ཐར་རྒྱ་ཆེ་ཞིང་།
དེ་བཞིན་དུ་ཀརྨ་རོལ་པའི་རྡོ་རྗེ་རང་བྱུང་རྡོ་རྗེ་སོཊ་བཀའ་བརྒྱུད་གོང་མ་མདོ་སྔཊ་་་་་
སྦྱང་བའི་མཁས་གྲུབ་མུ་ཏིག་གི་འཕྲེང་བ་ལྟར་བྱོན་པ་རྣམས་ཀྱིས་གསར་མའི་ཆོས་ལ་་་་་
གསན་སྦྱངས་མཐའ་ཆོད་པ་དང་། སྔ་འགྱུར་ཡང་མང་དུ་གསན་ཅིང་ཐུཊ་ཉམས་སུ་་་་་
བཞེས་པ་ཤ་སྟག་ཡིན་པས་མན་ངག་ཕྲ་མོ་རེ་ཙམ་གྱིས་ཆོག་པ་དང་། མདོ་རྒྱུད་ཆེན་མོ་་་
རྣམས་འདོར་བར་མཛད་པའི་སྒྲོས་ཙམ་མེད་ལ། ཐོས་བསམ་ལ་སུས་ཀྱང་དགྲར་བལྟ་བ་་
733



མི་རུང་སྟེ། བསྙེན་པར་རྫོཊ་མ་ཐག་ཏུ། དེང་ཕྱིན་ཆད་ཁྱོད་ཀྱིས་ལུང་ནོད་པར་བྱ། བཀླག་
པར་བྱ། ཁ་ཏོན་དུ་བྱ། ཚུལ་བཞིན་ཡིད་ལ་བྱ་ཞེས་གདམས་དགོས་པར་བཅས་པ་མཛད་་
པས་སོ། །ཕྱག་ཆེན་གྱི་སྔོན་འགྲོའི་རིམ་པ་རྣམས་ངེས་འབྱུང་གི་བསམ་པ་དང་། བྱང་ཆུབ་
ཀྱི་སེམས་ཀྱི་ཉམས་ལེན་དངོས་དང་ཡན་ལག་གི་ཚུལ་དུ་འདུ། སེམས་ལ་དམིཊ་པའི་་་་་
གནས་བསྒྲུབ་ཚུལ་ནི་ཞི་གནས་ཀྱི་ཁོངས་སུ་འདུ། སེམས་སྟོང་པ་ཉིད་ལ་སྦར་ཟིན་གྱི་བརྡ་
དོན་ནི་རྫོགས་རིམ་གྱི་ཉམས་ལེན་དུ་འདུ། བསྐྱེད་རིམ་གྱི་སྐོར་སྨོས་མ་དགོས་སོ། །དེ་་་་
བཞིན་དུ་རྫོཊ་ཆེན་གྱི་སྔོན་འགྲོའི་དམིཊ་སྐོར་དོན་དང་མཐུན་པ་རྣམས་ནི་སྐྱེས་བུ་གསུམ་
ཐུན་མོང་གི་ལམ་གྱི་རིམ་པར་འདུ་ལ། དངོས་གཞིའི་དམིཊ་སྐོར་གྱི་སེམས་གནས་བསྒྲུབ་་
ཐབས་རྣམས་ནི་ཞི་གནས་ཀྱི་ཕྱོཊ་སུ་འདུ། ཕྱག་རྫོཊ་གཉིས་ཀར་དཔྱད་སྒོམ་གང་ཡོད་་་་
ལྷག་མཐོང་གི་ཕྱོཊ་སུ་འདུ། འཇའ་ལུས་དངོས་ཀྱི་གདམས་ངག་དང་ཉམས་རྟོཊ། སེམས་་་
སྟོང་པ་ཉིད་ལ་སྦར་ཟིན་གྱི་གདམས་ངག་དང་། ཉམས་རྟོཊ་རྣལ་མ་གང་ཡོད་རིམ་བཞིན་
སྣང་ཕྱོཊ་ཀྱི་རྫོཊ་རིམ་དང་སྟོང་ཕྱོཊ་ཀྱི་རྫོཊ་རིམ་དུ་འདུའོ། །བཀའ་བརྒྱུད་ནང་ཚན་་་་་་
འབྲུག་པའི་ཆོས་རྒྱུད་བྱ་རྒོད་ཀྱི་ཉིན་ལམ་བཅོ་བརྒྱད་ཀྱི་བར་དུ་ཁྱབ་པར་བཤད་པ་ལྟར་
འབྲི་སྟག རྙིང་མ། ས་སྐྱ་སོཊ་ཀྱང་དར་ཆ་ཆེ་ཞིང་གདམས་ངག་མང་བས་དེ་དག་གི་ཡི་་་་
དམ་སོ་སོའི་སྒྲུབ་སྐོར་དང་། ཞི་རྒྱས་དབང་དྲག་གི་ལས་ཚོཊ་ཚད་ལྡན་རྣམས་ནི་ལུཊ་་་་
འདིའི་རྒྱུད་སྡེ་བཞིའི་ལྷའི་བསྐྱེད་ཆོག་དང་། བསྐྱེད་རིམ་དང་ལས་རྒྱལ་མཆོག་སོཊ་ལ་ངོ་
བོ་དང་བྱེད་ལས་ཅི་རིཊ་ཀྱི་སྒོ་ནས་འདུ་བར་ཤེས་སླའོ། །དེ་དག་དེར་འདུ་བ་ཙམ་དུ་མ་་
ཟད། དེ་དག་ལས་ཀྱང་བཀའ་སྲོལ་འདི་ཉིད་ཆེས་ཁྱད་པར་འཕཊ་པ་ཡིན་ཏེ། དཔེར་ན་་་
བཟོ་བོ་མཁས་པས་རྒྱུ་བཟང་པོ་ལས་ངོ་མཚར་བར་བཀོད་པའི་གཟུཊ་ལ་བླུན་པོའི་ཚོཊ་་
ཀྱིས་མུན་ནག་ལག་ནོམ་བྱེད་པའི་ཁྲོད་དུ་སྒྲོན་མེ་སྦར་བ་ན་དབྱིབས་བཀོད་ཀྱི་ཁྱད་པར་
ཡ་མཚན་པ་གསལ་བར་མཐོང་བས་སྨྲ་བོ་རྣམས་སྐྱེངས་པར་བྱེད་པ་ལྟར། རྗེ་བདག་ཉིད་
ཆེན་པོས་ནི་རྒྱ་གར་པཎ་གྲུབ་ཀྱི་མན་ངག་ཚད་ལྡན་གྱི་རིཊ། མར་འགོས་འབྲོག་མི། ཁྱུང་པོ།
རྭ་གཉན་ལ་སོཊ་པ་ལོ་ཙཱ་བ་བཀའ་དྲིན་ཅན་རྣམས་དང༌། ས་ཆེན་རྣམ་ལྔ་སོགས་པ་་་་་
734



མཁས་གྲུབ་གོང་མ་རྣམས་ཀྱིས་གསན་ཅིང་ཐུགས་ཉམས་སུ་བཞེས་པའི་ཆོས་ཚུལ་གངས་
ཅན་གྱི་ལྗོངས་འདིར་གང་ཡོད་མ་ལུས་པ་ལེཊ་པར་གསན། ཐོས་བསམ་ཀྱིས་སྒྲོ་འདོགས་
བཅད། ཉམས་མྱོང་གི་རྟོཊ་པ་འཁྲུངས། དཔྱད་འཇོག་གི་ནམ་མཁར་གསུང་རབ་གདམས་
པར་ཤར་བའི་ཉི་འོད་ཀྱིས་རྒྱལ་བ་གཉིས་པར་གྱུར། རང་གིས་ཇི་བཞིན་གཟིཊ་པའི་ལམ་
གྱི་གནད་ལ་གཞན་བཀྲི་བར་བཞེད་ནས། གདམས་ངག་དེ་དག་རེ་རེ་ལའང་འཁྲུལ་བའི་
དྲི་མ་ཕྲ་མོ་ཙམ་ཡང་བསལ་ཏེ། དོན་གྱི་གནད་རེ་རེ་ནང་དུ་ཡང་ལམ་གྱི་ལུས་ཡོངས་སུ་་་
རྫོཊ་པའི་གདམས་ངག་གི་སྲོལ་ཐུབ་པའི་དགོངས་པ་ཇི་ལྟ་བ་བཞིན་དུ་ཕྱེ་བ་ན། ཕྱག་རྫོཊ།
ས་སྐྱ། ཇོ་ནང་གི་མདོ་སྔཊ་ཀྱི་གཞུང་ཆེན་པོའི་བཤད་སྲོལ་དང་ཉམས་ལེན་གྱི་གདམས་་་་་
ངག་ཐམས་ཅད་མེ་ལོང་ལ་གཟུཊ་བརྙན་ཤར་བ་ལྟར་རྣམ་པར་བཀྲ་ཤིང་། ཟུར་ཐིག་ལ་་་
སོཊ་པ་དག་མ་དག་གི་དབྱེ་བ་ཚངས་ཐིག་ལ་རག་ལས་པ་དང་། ལྗོན་ཤིང་གི་ཡལ་ག་ཡོ་
འཁྱོགས་ཇི་ལྟར་ཡིན་རུང་རྩ་བ་ལྗོན་ཤིང་གིས་སྡུད་པ་ལྟར་བཀའ་སྲོལ་འདི་ཉིད་ཀྱི་ནང་
དུ་ལྷག་ཁྱད་ཐོན་པའི་སྒོ་ནས་འདུ་བས་སོ། །དེ་ཡང་འདི་ལྟར་ལམ་ཐུན་མོང་བ་ནི། ཕྱག་་
རྫོཊ་ཕར་ཤོག བོད་ཀྱི་གདམས་ངག་ཆུང་ཆུང་ཀུན་ལ་ཡོད་ཀྱང་། ནང་གསེས་ཀྱིས་ཕྱེ་ན་་
སྐྱབས་འགྲོ་ལྟ་བུ་ལ་ཡང་མཆོག་གསུམ་གྱི་ཡོན་ཏན་དང་ཁྱད་པར་ཤེས་པར་བྱེད་ཚུལ། །
རང་བཞིན་རྣམ་དག་དང་། གློ་བུར་དྲི་བྲལ་གྱི་ཡོན་ཏན་མཐར་ཐུག་དང་། དེ་དང་རྒྱུ་་་་
མཐུན་པའི་ཆོས་དང༌། དེ་ཉམས་སུ་བླང་བ་ལས་རིཊ་གྲོལ་གྱི་ཡོན་ཏན་བརྒྱད་ཐོབ་ཅིང་
རིམ་གྱིས་འཕེལ་ཚུལ། སྐྱབས་འགྲོའི་བསླབ་བྱ་མན་ངག་ལས་འབྱུང་བ་གཞིར་བཞག་པའི་
སྟེང་དུ་ཤིང་རྟ་ཆེན་པོའི་གཞུང་བཞིན་དུ་གསུངས་པ་རྣམས་དང་། ལས་འབྲས་ཀྱི་སྐོར་ལ་
འཕེན་རྫོགས། བྱས་བསགས། ས་མཚུངས། ཚེ་དུ་ལ་རྫོགས། བསམ་སྦྱོར། འབྲས་བུ་སོགས་་
རེ་རེའི་རྣམ་དབྱེ་ཕྲ་ཞིབ། བྱེ་མདོ་དབུ་སེམས་ཀྱི་འདོད་ཚུལ་མ་འདྲེས་པ་འདི་འདྲ་ཇི་ལྟ་་་
བ་བཞིན་དུ་གཞན་གྱིས་མ་ཐོན་པ་ལྟ་བུ་དང་། ངེས་འབྱུང་གིས་དྲངས་ཏེ་ཐར་པ་དོན་དུ་
གཉེར་ཚུལ་ཙམ་གྲུབ་མཐའ་ཐམས་ཅད་འདྲ་ཡང་། ཐལ་རང་སོགས་ཀྱི་ཁྱད་པར་ཕྱེ་སྟེ་་་
བདེན་བཞི་ཕྲ་རགས་ཀྱི་བླང་དོར་དང་། ཁྱབ་པ་འདུ་བྱེད་ཀྱི་སྡུག་བསྔལ་དང་དེའི་རྩ་བ་་་
735



བདག་འཛིན་གྱི་མ་རིག་པ་ངོས་འཛིན་ཚུལ་མ་ནོར་བ་འདི་ནི་བོད་ཕལ་ཆེར་གྱི་བློར་མ་་་
ཤོང་བ་འདྲ་བའི་ཚོད་དང་། ཏིང་ངེ་འཛིན་དང་ཤེས་རབ་ཟུང་དུ་འབྲེལ་བའི་སྒོ་ནས་སྤང་
བྱ་སྤོང་ཚུལ་དང་། ས་ལམ་བགྲོད་ཚུལ། ཐེག་པ་གསུམ་དང་། རྒྱུད་སྡེ་བཞི་རང་རང་གི་་་་
རྣམ་བཞག་གྲུབ་མཐའ་སོ་སོས་འདོད་ཚུལ་ཕྲ་ཞིབ་ལག་མཐིལ་གྱི་རྫས་ལྟར་གསལ་ལ་མ་
འདྲེས་པ་འདི་འདྲ་དང་། སྔགས་ཀྱི་སྡོམ་ལྡན་གྱིས་སོ་ཐར་ཡལ་བར་འདོར་རུང་ལྟ་བུ་མ་་་
ཡིན་པར་ཡུལ་དུས་གནས་སྐབས། དགག་བྱ་དང་དགོས་པ། དགག་སྒྲུབ་གནང་གསུམ་་་་
སོགས་ཕྲ་ཞིབ་ཀྱི་སྒོ་ནས་སྡོམ་པ་གསུམ་དང་། མདོ་སྔགས་ཕན་ཚུན་གྲོགས་སུ་གསུངས་པ་
འདི་འདྲ་གཞན་གཞུང་དུ་མཐོང་ཐོས་ཀྱི་སྒྲོས་མ་བྱུང་ལ། བྱང་ཆུབ་ཀྱི་སེམས་ཀྱི་ཉམས་་་
ལེན་རགས་རིམ་འདྲ་ཡང་། ཤིང་རྟ་ཆེན་པོ་གཉིས་ཀྱི་ལུགས་ལ་བྱང་སྡོམ་འཛིན་གཏོང་གི་
རྣམ་བཞག་མི་འདྲ་བ་ལྟར་ན། འབྲས་བུ་སངས་རྒྱས་ཀྱི་ཡོན་ཏན་ཀྱང་མི་འདྲ་བར་ཐལ་་་
བའི་སྐྱོན་འོང་བ་དང་། ཞི་ལྷག་གི་སྐབས་སུ་ཏིང་ངེ་འཛིན་གཅིག་གི་གནས་ཆ་ཞི་གནས་་
དང་། གསལ་ཆ་ལྷག་མཐོང་དུ་འཁྲུལ་ལ། བྱིང་བ་ཕྲ་མོ་ནི་ཏིང་ངེ་འཛིན་དང་། བྱིང་བ་་་
རགས་པ་ནི་བྱིང་བ་ཕྲ་མོར་འཁྲུལ་པའི་དབང་གིས་རྨུགས་པའི་ཆ་འགའ་ཞིག་ལ་བྱིང་བ་
རགས་པར་འཁྲུལ་ཞིང་། ཏིང་ངེ་འཛིན་གྱི་ཉམས་འགྲོ་འཆག་ཉལ་འདུག་དང་བསྲེ་ཐུབ་་
པ་ལ་མཉམ་རྗེས་འདྲེས་པར་རློམ་པ་མང་དུ་བྱུང་ལ། ཤིང་རྟ་ཆེན་པོའི་གཞུང་བཞིན་དུ།
སེམས་གནས་ལ་དགུའི་སྒོ་ནས་ཡིད་བྱེད་བཞི་དང་། སྟོབས་དྲུག་གིས་ཞི་གནས་སྒྲུབས། དེ་
ལ་བརྟེན་ནས་རྣམ་པར་འབྱེད་པ་དང་། རབ་ཏུ་རྣམ་པར་འབྱེད་པ་སོགས་ཀྱི་ལྷག་མཐོང་
རིམ་པར་བསྒྲུབ་སྟེ་ཉེར་བསྡོག་གིས་བསྡུས་པའི་ཡིད་བྱེད་བདུན་སྒྲུབ་ཚུལ་དང་། དེ་ལ་་་
བརྟེན་ནས་ཐུན་མོང་གི་བསམ་གཟུགས་བརྒྱད་སྒྲུབ་ཚུལ་དེ་དག་རེ་རེའི་ངོ་བོ། དམིགས་པ།
རྣམ་པ། ཡན་ལག་ལས་འདས་ཚུལ་སོགས་རྗེ་བླ་མས་ཤིང་རྟ་ཆེན་པོའི་བཞེད་པ་ཇི་ལྟ་བ་་
བཞིན་དུ་གསུངས་པ་རྣམས་ལ་ལེགས་པར་དཔྱད་ན། བོད་མང་པོས་རྫོགས་རིམ་གྱི་རྟོགས་
པར་རློམ་པ་རྣམས་ཞི་གནས་མཚན་ཉིད་པ་ཙམ་དུ་ཡང་མ་སླེབ་པ་ལྟ་བུ་དང་། ལྷག་པར་
ཐོག་མ་མེད་པ་ནས་བདག་ཏུ་འཛིན་པའི་མ་རིག་པས་འཁོར་བར་འཁྱམས་པའི་རྟེན་བྱེད་
736་་་



ཚུལ། དེས་དམིགས་པ་གང་ལ་དམིགས་ནས་རྣམ་པ་ཇི་ལྟར་བཟུང་ཚུལ། དེ་ལ་རིགས་པས་
དཔྱད་ནས་ལོག་རྟོག་གི་འཛིན་སྟངས་སུན་ཕྱུང་ཚུལ། དེ་ཉིད་ཐབས་དང་འབྲེལ་བར་ཡུན་
རིང་དུ་གོམས་པ་ལས། ཞི་ལྷག་ཟུང་དུ་འབྲེལ་བའི་ཏིང་ངེ་འཛིན་ཐོབ་ཚུལ། དེ་ལ་བརྟེན་
ནས་ཐལ་རང་སོ་སོའི་ལུགས་ལྟར་མཐོང་སྤང་གཟུང་འཛིན་གྱི་རྟོག་པ་ཉམས་སྨོད་ཚུལ། །
སྟོང་ཉིད་ལ་གཉིས་སྣང་ནུབ་པ་ན་བདེན་འཛིན་བག་ཆགས་དང་བཅས་པ་རིམ་གྱིས་སྤོང་
ཚུལ། རྗེ་བདག་ཉིད་ཆེན་པོས་ཇི་ལྟར་གསུངས་པ་རྣམས་སྟོན་པའི་བཀའ་དང་། རྒྱལ་ཚབ་
ཀྱི་གཞུང་། རྒྱན་དྲུག་མཆོག་གཉིས་སོགས་ཀྱི་རིང་ལུགས་མགྲིན་གཅིག་ཏུ་བབས་པའི་་་་་
འཁྲུལ་མེད་འདི་འདྲའི་ཆ་ཤས་རེ་ཡང་བོད་ཀྱི་གཞུང་གཞན་ལ་ཉིན་སྐར་ལྟར་སྣང་ཞིང་་་
མིང་སྨོས་ལྟ་བུའི་བམ་འཇོག་ཙམ་གྱིས་ཆོག་ཤེས་མཛད་པ་ལྟ་བུ་དང་། སྔགས་ཀྱི་སྐབས་སུ་
གོང་དུ་བཤད་པའི་ལྟ་བ་ཐུན་མོང་མ་ཡིན་པ་མེད་ན་ལམ་གྱི་གཞི་སྟོར་བ་ཁོ་ན་ཡིན་ཀྱང་།
ཕལ་ཆེར་གྱིས་སེམས་གསལ་སྟོང་ཙམ་ལ་སྟོང་ཉིད་དང་། དེ་ལ་བརྟེན་པའི་ཚོར་བ་བདེ་བ་
ལ་རྫོགས་རིམ་གྱི་བདེ་ཆེན་དུ་རློམ་པ་དང་། རྩ་དང་རླུང་དང་ཐིག་ལེ་བསྒོམ་པ་སོགས་ལ་
ཡང་གནད་མ་རྙེད་པར། ལྟར་སྣང་གི་ཉམས་ཕྲན་ཚེགས་ལ་རྫོགས་རིམ་གྱི་རྟོགས་པ་་་་་
མཆོག་ཏུ་རློམ་པའི་དབང་གིས། མཆོག་ཟུང་འཇུག་གི་རྟོགས་པར་བཟུང་བ་རྣམས་ཀྱང་་་
ཕར་ཕྱིན་གྱི་ལྟ་བའི་དཔྱད་པ་རྫོགས་པའི་ཚད་ལ་མ་སླེབ་པ་ལྟར་སྣང་ན་ཞི་ལྷག་ཟུང་་་་་་
འབྲེལ་གྱི་ལམ་གྱི་བགྲོད་པ་མཐར་ཕྱིན་པ་ག་འདྲ་ཡིན་སྙམ་པ་དང༌། བསྐྱེད་རིམ་གྱི་ཐ་་་་
སྙད་རགས་རིམ་གྲུབ་མཐའ་ཐམས་ཅད་འདྲ་མོད་ཀྱང་སྐུ་གསུམ་ལམ་འཁྱེར། སྣང་བ་སྡུད་
ལུགས། ལྷ་སྔགས། ས་བོན། ཐིག་ལེ། ཕྱག་མཚན་རེ་རེའི་དབྱིབས་དང་ཁ་དོག ཚད་དང་་་་
འོད་ཟེར། སོ་སོའི་བྱ་བྱེད་ལས་གསུམ། ཇི་ལྟར་སྒྲུབ་ཚུལ། སྐྱོན་སྤོང་ལུགས་དང༌། ཡོན་ཏན་
སྒྲུབ་ཚུལ་གྱི་ནུས་པ་མི་འདྲ་བ་རྣམས་རྒྱུད་དང་གྲུབ་ཆེན་གྱི་བཞེད་པ་བཞིན་དུ་རྗེ་ཉིད་་་
ཀྱིས་གསལ་བར་མཛད་ཅིང་། ཐ་ན་གཞལ་ཡས་ཁང་གི་རྒྱན་དང་རྟ་བབས་ཐིག་སྐུད་ས་
སོགས་ཀྱི་ཆ་ཕྲ་མོ་རེ་ཡང་གཞན་གྱིས་མ་ཐོན་པ་དང་། ནོར་བ་རྣམས་རྗེ་བླ་མས་ཇི་ལྟར་་
གསལ་བར་མཛད་ཚུལ་སོགས་ཟུར་ཕུད་ལྔ་པ་དགེ་སློང་གི་རྣམ་པར་རོལ་པ་ཉིད་ཀྱི་་་་་་
737



གསུང་རབ་ལ་བརྟག་ན་རྣམ་དཔྱོད་ཅན་གྱིས་ཤེས་པར་འགྱུར་རོ། །བོད་ཀྱི་བདེ་གསང་།
དུས་འཁོར་སོགས་བླ་མེད་མཐའ་དག་གི་རྫོགས་རིམ་ཐམས་ཅད་ལམ་གྱི་ཁོག་འདྲ་བ་ནི།།
བཀའ་སྲོལ་འདིའི་ཆོས་དྲུག་ཙམ་ལ་ཡང་ནཱ་རོ་ཆོས་དྲུག ནུ་གུ་ཆོས་དྲུག སུ་ཀ་ཆོས་དྲུག་་་
སོགས་ཀྱི་གནད་མ་ལུས་པ་ཚང་ཞིང་ལྷག་ཁྱད་ཀྱི་ཟབ་གནད་མང་དུ་ཡོད་ཚུལ་ལེགས་་་་
པར་དཔྱད་ན་ཤེས་པར་ནུས་ལ། ཁྱད་པར་དུ་སྒྱུ་ལུས་ལ་ཐུན་མོང་དང་ཐུན་མོང་མ་ཡིན་་་
པའི་གནད་མང་པོ་དང་། འོད་གསལ་ལ་ཡང་བདེ་བ་ཐུན་མོང་མ་ཡིན་པ་དང་། སྟོང་པ་་་
ཐུན་མོང་མ་ཡིན་པའི་གནད་མང་དུ་ཡོད་ལ། དེ་དག་ཉམས་སུ་ལེན་ཚུལ་བསྲེ་བ་སྐོར་དགུ་
སོགས་ཀྱི་སྤྱི་ཁོག་ཙམ་གཞན་ལ་ཡོད་ཀྱང་ཞིབ་ཆའི་གནད་མཐའ་དག་ས་སྐྱ་བཀའ་བརྒྱུད་
ཀྱི་རྗེས་འབྲང་དག་གིས་གསལ་བར་མ་ཐོན་པ་དང་། དེའི་སྟོབས་ཀྱིས་ལམ་གྱི་གནད་རྙེད་
དཀའ་ཞིང་། ས་ཆོད་ཆུང་ལ་འཁྲུལ་སོ་ཆེ་བ་དང་། དེ་ལྟར་རྙེད་པ་ནི་རྒྱུད་དང་གྲུབ་ཆེན་
གྱི་གཞུང་ལ་རག་ལས་པ་དང་། རྩ་བཤད་ཀྱི་རྒྱུད་དང་གྲུབ་ཆེན་གྱི་གཞུང་ཤན་སྦྱར་ནས་་
རྗེ་ཉིད་ཀྱིས་ཇི་ལྟར་གསལ་བར་མཛད་ཚུལ་གཞན་གྱི་ཡིག་ཆ་དང་། རྗེ་བླ་མའི་གསུང་རབ་
གོ་བསྡུར་ནས་དཔྱད་ན་ཤེས་པར་འགྱུར་ཀྱང་། བདག་ལྟ་བུས་ཚིག་ཉུང་ངུས་རྒྱ་ཆེན་པོའི་
དོན་འགྲེལ་བར་ག་ལ་ནུས། དེས་ན་སྤྱིར་གྲུབ་མཐའ་གང་ལ་ཡང་རང་གི་ཆོས་བརྒྱུད་རྣམ་
དག་མ་ནོར་བའི་བཤད་པ་དང་སྒྲུབ་པ་ཉིན་མོའི་སྐར་མ་ལྟར་དཀོན་པའི་དེང་དུས་་་་་
འདིར་ངང་ཚུལ་མཐའ་དག་སུ་ཞིག་གིས་བརྗོད་ནུས། ཆོས་ཀྱི་མདེའུ་རྩེ་ནང་དུ་བསྒྱུར་ན་
ཉོན་མོངས་པའི་འབེན་འབིགས་ནུས་པ་ཡིན་ཀྱང་བདག་འདྲས་དོན་གཉེར་གྱི་གཞུང་་་་
དང་། འཕྱུག་མེད་ཀྱི་མདའ། རྣམ་དཔྱོད་ཀྱི་རྩལ་གསུམ་འཛོམས་པ་ལ་འགྲམ་ཆུ་ལྡང་ཙམ་
ལས་ཅི། ཀྲི་ཀྲིའི་རྨི་ལྟས་ཀྱི་མདོ་ལས་གསུངས་པ་ལྟར་འཕགས་བོད་ཀྱི་གྲུབ་མཐའ་ཐམས་
ཅད་ཐུབ་པའི་དགོངས་པ་ལས་མ་འདས་པས་སྤྱི་ལ་སུ་ཞིག་གིས་སྨོད། སྤྱི་མིང་བྱེ་བྲག་ལ་་
སྦྱར་ནས་དགག་སྒྲུབ་ཀྱི་སྲོལ་རྒྱ་ཆེར་དར་བ་ལྟར་བློ་ལྡན་མཁས་དབང་རྣམས་ཀྱིས་གདུལ་
བྱ་ལ་ཐུགས་བརྩེ་བའི་སྒོ་ནས་ཡང་དག་པའི་ལམ་མ་ནོར་བ་ཉི་མ་ལྟར་གསལ་བར་མཛད་
པའི་སྒོ་ནས་བསྟན་པའི་ཁུར་ཆེན་པོ་བདག་གིར་མཛད་པ་མཁྱེན་མཁྱེན་ཞེས་སྙིང་ཐག་པ་
738



ནས་ཞུ་ཞིང་ཐར་འདོད་རྣམས་ཀྱིས་རྗེ་བདག་ཉིད་ཆེན་པོའི་རིང་ལུགས་འདི་ཉིད་སྙིང་གི་
གཅེས་ནོར་དུ་བཟུང་སྟེ། ས་རྙིང་ཀར་འབྲུག་གི་མཁས་གྲུབ་གོང་མ་རྣམས་ཀྱི་མན་ངག་་་་
ཟུང་རྒྱན་ལྟར་བྱས་ན་དེ་དག་སོ་སོའི་དགོངས་པ་བདེ་བླག་ཏུ་རྙེད་པར་འགྱུར་བས་བློའི་
ནུས་པ་ཅི་ཡོད་ཀྱི་སྒོ་ནས་རྗེ་རྒྱལ་བ་གཉིས་པའི་རིང་ལུགས་དྲི་མེད་ཀྱི་བཤད་སྒྲུབ་ལ་་་་་
བརྩོན་པ་དང་། མ་མཐའ་ཡང་བག་ཆགས་ཅི་ཐེབས་ལ་འབད་པར་མཛོད་ཅིག ཅེས་ཀུན་
ལ་ཐལ་མོ་སྦྱར་ནས་གསོལ་བ་འདེབས་པ་ལགས་སོ། །སྨྲས་པ། མདོ་སྔགས་གཞུང་ལུགས་་
ཕྱོགས་རེའི་མེ་ཏོག་བློ་གྲོས་རྐང་དྲུག་གིས་བགྲོད་བཅུད་བཟང་འཐུང་ཞིང་སྐྱུགས་པ་དང་། །
གང་གི་གཤོག་རྩེའི་བསིལ་ཡབ་བསྐྱོད་ཅིང་སྦྲང་རྩིས་མྱོང་བའི་དབྱངས་སྙན་དེ་ཡང་ཀུན་
དགའི་དཔལ་སྟེར་མོད། །ལྷ་ཡི་ལམ་ལ་མཁའ་འགྲོ་དཀར་པོ་རབ་རྫོགས་གཤོག་ཡངས་་་
ཆེར་བགྲད་གཡོ་མེད་བསྐྱོད་པའི་རླུང་ཤུགས་དང་། །རིན་ཆེན་མེ་ཏོག་སྙེ་མའི་ལན་བུ་རྩེ་་
དགའ་གཡོ་བའི་ལྷ་ཡི་རྒྱུད་མང་དག་ལ་འགྲན་ནུས་ཅི། །དྲི་མེད་གཞུང་ལུགས་ཕྱོགས་ཀྱི་བུ་
མོའི་ལྟོར། །སྣ་ཚོགས་གྲུབ་མཐའི་ཆུ་སྐྱེས་རྣམ་བཀྲ་བར། །བརྒྱ་བྱིན་གཞུ་ཡིས་བྲིས་པའི་རི་
མོ་ཞེས། །སྐྱེ་དགུའི་མགྲིན་པའི་དྲིལ་བུ་རྣམ་སྟོང་འཁྲོལ། །ཀུན་རྨོངས་མཚན་མོ་འཇོམས་་
པའི་ཉིན་མོར་བྱེད། །ཉོན་མོངས་ཚ་གདུང་གཞིལ་བའི་ཆུ་འཛིན་འཕྲེང་། །ཞེས་པའི་དྲི་མ་
འཁྲུད་པའི་གངྒཱའི་ཆུ། །སྲིད་ཞིའི་རྒུད་པ་སེལ་བའི་ཀུན་བཟང་སྤྱོད། །ཟབ་མོ་དབུ་མའི་ལྟ་
དང་ཉེར་འབྲེལ་བའི། །བླ་མེད་རྡོ་རྗེ་ཐེག་པའི་ཆོས་ཀྱི་དབྱིངས། །ཀུན་ཏུ་སྒྲོགས་པ་དེ་ནི་རྒྱ་
ནོམ་མཆོག །རབ་དང་ཕུལ་ཞེས་ཞིང་བརྒྱ་སྙན་པས་ཁྱབ། །མ་རྟོགས་ལོག་རྟོག་ཐེ་ཚོམ་རླུང་
ཤུགས་ཀྱིས། །ནམ་ཡང་གཡོ་མིན་གང་བློ་རི་བོའི་སྤོར། །བཤད་སྒྲུབ་སྤྲིན་འཁྲིགས་ལེགས་་་
བཤད་དབྱར་གྱི་རྔ། །སྒྲོག་མཁས་དམ་པས་ནོར་འཛིན་ཁྱབ་པར་སྨོན། །ཞེས་པ་བར་སྐབས་
ཀྱི་ཚིགས་སུ་བཅད་པའོ། ། །
དེ་ཡང་རིན་ཆེན་འཕྲེང་བ་ལས། དེ་ཡི་སྒྲུབ་པ་རྣམ་གཉིས་ཏེ། །མདོར་ན་དང་་་་
དང་ཤེས་རབ་བོ། །ཞེས་གསུངས་པ་ལྟར་ཡོན་ཏན་གྱི་རྩ་བ་དད་པ་ལ་རག་ལས་ཤིང་། དེ་
ལ་དེའི་མི་མཐུན་ཕྱོགས་བླ་མ་དང་ཆོས་ལ་སྐྱོན་རྟོག་འགོག་པ་དང་། མཐུན་ཕྱོགས་དག་་་
739



སྣང་ཕྱོགས་མེད་དུ་འབྱོར་བ་ཞིག་དགོས་ལ། དག་སྣང་ཕྱོགས་མེད་ཀྱི་དོན་ནི་ཆོས་ཀྱི་རྗེས་
སུ་འབྲང་བའི་དད་པ་དང་། དག་པའི་སྣང་བ་ཕྱོགས་ལྷུང་གིས་སྒྲིབས་པ་མེད་པའི་དོན་་་་
ཡིན་གྱི། སྐྱོན་སྐྱོན་དུ་འཛིན་པ་དང་སྨྲ་མི་རུང་བ་ག་ལ་ཡིན། དེ་ལ་ཡོན་ཏན་སྣ་གཅིག་གི་
ངོ་བོ་རྒྱུ་འབྲས་ཀྱི་ནང་དུ་ཡང་ལམ་གྱི་ལུས་ཡོངས་རྫོགས་སྡུད་ལུགས་ཤེས་ནས་སྐྱོན་རྟོག་
སྒོ་མཐའ་དག་ནས་ཟིལ་གྱིས་མནན་ཏེ་དག་སྣང་གི་ཉི་འོད་ཡོན་ཏན་གྱི་ནམ་མཁའ་ལ་་་་
ཕྱོགས་མེད་དུ་ཁྱབ་པའི་དད་པ་ལ་མཁས་པ་ནི། གསུང་རབ་གདམས་ངག་ཏུ་འཁྱེར་བའི་
བཤད་སྒྲུབ་ལ་རག་ལས་ཤིང༌། དཔེར་མཚོན་ན་གསུང་རབ་ཐམས་ཅད་ཀྱི་གཙོ་བོ་ཤེར་་་
ཕྱིན་གྱི་མདོའི་སྦས་དོན་རྣམས་རྒྱལ་བ་མི་ཕམ་མགོན་པོས་དངོས་བརྒྱད་དོན་བདུན་ཅུར་
དྲིལ་ནས་རེ་རེ་ལ་ཡང་ལམ་གྱི་རིམ་པ་ཆ་ཚང་པ་རེའི་ཆིངས་མཛད་པ་དེར་ཉམས་སུ་བླང་
བྱ་མཁྱེན་གསུམ་དང་། ཉམས་སུ་ལེན་བྱེད་སྦྱོར་བཞི་དང་། འབྲས་བུ་ཆོས་སྐུར་མཛད་པ་
འདིའི་གོ་རིམ་མཚམས་སྦྱོར་ཚུལ་ནི། སློབ་དཔོན་སེངྒེ་བཟང་པོས། རྣམ་པ་ཐམས་ཅད་་་
མཁྱེན་པ་ཉིད་རྟོགས་པ་ནི་ལམ་ཤེས་རབ་ཉིད་ཡོངས་སུ་ཤེས་པ་མེད་ན་མེད་པས་ལམ་་་
ཤེས་པ་ཉིད། ཅེས་དང་། གཞི་ཐམས་ཅད་ཡོངས་སུ་ཤེས་པ་མེད་པར་ལམ་ལེགས་པར་་་་་
ཡོངས་སུ་ཤེས་པ་མེད་པས་ཐམས་ཅད་ཤེས་པ་ཉིད། ཅེས་དང་། ཐམས་ཅད་མཁྱེན་པ་ཉིད་
གསུམ་ཡོངས་སུ་ཤེས་པ་ནི་དབང་དུ་བྱ་བའི་ཕྱིར་ཡང་རྣམ་པ་ཐམས་ཅད་དང་། ལམ་དང་
གཞི་ཞེས་པ་བསྡུ་བའི་སྒོ་ནས། ཐམས་ཅད་མཁྱེན་པ་ཉིད་གསུམ་སྒོམ་པར་བྱེད་པས། ཞེས་
དང་། རྣམ་པ་ཐམས་ཅད་མངོན་པར་རྫོགས་པར་རྟོགས་པ་ཐོབ་པ་ལ་རབ་ཀྱི་མཐར་ཕྱིན་
པའི་རྟོགས་པ་འབྱུང་བས། ཞེས་གསུངས་པ་སོགས་འཕགས་ཡུལ་གྱི་པཎ་གྲུབ་ཐམས་ཅད་
ཀྱིས་བཤད་སྒྲུབ་གང་གི་སྐབས་སུ་ལམ་གྱི་ངོ་བོ་གོ་རིམ་གྲངས་ངེས་ཀྱི་ཚུལ་ལས་མི་འདའ་
བར་མཛད་ལ། ཁྱད་པར་དུ་མཉམ་མེད་ཇོ་བོ་ཆེན་པོས་ནི། ཚེ་འདི་དོན་གཉེར་ཙམ་ནི་་་་
ཆོས་ཀྱི་སྣོད་དངོས་མིན་པར་དགོངས་ནས། ཕྱི་མ་ཕན་ཆད་དོན་གཉེར་གྱི་གང་ཟག་་་་་
རྣམས་ཆུང་འབྲིང་ཆེན་པོ་གསུམ་དུ་བསྡུས་ནས་དེའི་ཉམས་ལེན་ལ་ཐུན་མོང་དང་ཐུན་
མོང་མ་ཡིན་པའི་ལམ་གྱི་རིམ་པའི་མིག་བྱིན་ཀྱང་། ཚིག་སྤྱིའི་བཤད་སྒྲུབ་དང་། རྟགས་ཀྱི་
740



དགེ་སྦྱོང་གིས་ཐུབ་བསྟན་མིང་ཙམ་དུ་གྱུར་པ་ན་རྗེ་རྒྱལ་བ་གཉིས་པ་ཙོང་ཁ་པ་ཆེན་པོས་
ཉི་མ་ལྟར་གསལ་བར་མཛད་དེ། སླང་ཡང་ཨ་ཏི་ཤ་ཉིད་དངོས་སུ་བྱོན་པ་དང་མཉམ་པར་
གྱུར་པ་འདིའི་བཀའ་སྲོལ་ལ་ཞུགས་ན་གསུང་རབ་གདམས་པར་འཆར་བ་སླ་ཞེས་་་་་་་་
གསུངས་པ་ལྟར་རིས་མེད་ཀྱི་གདུལ་བྱ་རྗེའི་བླ་མའི་བསྟན་པ་ལ་གུས་པས་འཇུག་པའི་་་་
རྒྱུར་དམིཊ་ནས་ས་སྐྱ་ཕྱག་རྫོཊ་ཀྱི་ཁུངས་གཏུཊ་པའི་མཁས་གྲུབ་གོང་མ་རྣམས་རྗེ་བླ་མ་
དང་དགོངས་པ་མཐུན་ཚུལ། སོ་སོའི་རྗེས་འབྲང་ཁ་ཅིག་གིས་རང་གི་བརྒྱུད་པ་གོང་མའི་
དགོངས་པ་མ་ལོན་པའམ། མ་ལོན་པ་ལྟར་མཛད་ནས་གདུལ་བྱ་ཁ་དྲང་ཚུལ། དེ་དག་སོ་
སོའི་གདམས་ངག་གི་གནད་མ་ལུས་པ་བཀའ་སྲོལ་འདིའི་ནང་དུ་འདུ་ཚུལ། འདུས་པ་་་་
ཙམ་མིན་པར་ཁྱད་དུ་འཕཊ་པས་གདམས་ངག་གཞན་གྱི་རྗེས་འབྲངས་དག་ཀྱང་ལུཊ་་་་
འདི་ལ་བརྟེན་ན་ལྷག་པར་བོགས་ཐོན་ཚུལ་ཕྱོཊ་ཙམ་རང་བློས་དཔོག་ཚོད་དང་བསྟུན་་་
ནས་བྲིས་པ་ཡིན་ལ། དེ་ཡང་འཕཊ་པ་ཐོགས་མེད་ཀྱིས་བྱང་སར་སྒྲོ་འདོཊ་ཀྱི་མཐའ་་་་
འགོག་པ་ན་ཉན་ཐོས་སྡེ་པ་རང་ལ་གྲཊ་པའི་ལུང་གིས་འགོག་པར་མཛད་པའི་རྗེས་སུ་་་
འབྲང་ནས་སོ་སོའི་ཐད་དུ་རང་རང་གི་ཡིག་ཆ་འགའ་ཞིག་གི་ལུང་འདྲེན་བྱས་པ་ནི་རང་
རང་གིས་འཐད་ལྡན་དུ་ཁས་ལེན་པའི་དབང་གིས་ཡིན་གྱི། གཞུང་དེ་དག་རང་ལུཊ་ཀྱི་་་་
གཞུང་དུ་བྱས་ནས་དྲངས་པ་མིན་པས། ཆལ་ཆོལ་དུ་བསྲེས་སོ་སྙམ་དུ་སུས་ཀྱང་མི་་་་་
དགོངས་པ་དང་། འཆིང་བ་ཀུན་ལྡན་གྱི་བྱིས་པ་རང་ཉིད། རྟོག་གེ་རྟེན་ཅིང་མ་ངེས་ལ། །
མ་ཁྱབ་ཀུན་རྫོབ་སྐྱོ་བ་ཅན། །ཞེས་པའི་ངང་ཚུལ་ལས་མ་འདས་པས་ཚུལ་འདིར་ནོངས་པ་
ཅི་མཆིས་བརྩེ་བའི་དབང་གིས་བཟོད་པར་བཞེས་ནས་སྒྲིབ་པར་མི་འགྱུར་བ་དང་།
འདིས་མཚོན་པའི་རྣམ་དཀར་གྱི་ཆ་གང་ཡོད་ཀྱི་མཐུ་ལ་བརྟེན་ནས་སྤྱིར་ནོངས་པ་གང་་་
ཡོད་བྱང་ནས་དོན་གཉིས་ཕུན་ཚོཊ་ཀྱི་དཔལ་ལ་སྐྱེ་དགུ་ཡོངས་ཀྱིས་རྒྱུན་མི་འཆད་་་་་
སྤྱོད་པར་གྱུར་ཅིག་སྙམ་པའི་རེ་འབྲས་འཕཊ་ཆེན་དམ་པ་རྣམས་ཀྱི་ཐུཊ་བསྐྱེད་དང་བྱིན་
རླབས་ཀྱི་མཐུས་འགྲུབ་པར་མཛད་དུ་གསོལ། སྨྲས་པ། རྣམ་ཐར་གཙང་མའི་ཁྲིམས་ཀྱི་དྲི་
བསུང་ཅི་དགར་སྤྲོ་བས་མཆོག་དམན་འགྲོ་ལ་ཀུན་དགའི་ཚོར་བ་སྦྱིན། །རྒྱལ་སྲས་སྤྱོད་་་་
741



པའི་འདབ་སྟོང་རྣམ་རྒྱས་དོན་གཉིས་ལྷུན་གྲུབ་དགའ་སྟོན་ཕྱོཊ་ཀྱི་ཁོར་ཡུག་ཁྱད་པར་་་
སྤེལ། །བདེ་སྟོང་རིམ་གཉིས་སྦྲང་རྩིའི་བཅུད་ཀྱིས་གཏན་དུ་བདེ་བའི་མཆོག་སྦྱིན་དཔག་་
བསམ་ཤིང་བཞིན་འདོད་དགུར་སྩོལ། །བློ་བཟང་རྒྱལ་བསྟན་པདྨོའི་མཚོ་ཆེན་ཐར་འདོད་
ཉེར་འཚོའི་འཁོར་བ་སྲིད་དུ་དར་ཞིང་རྒྱས་པར་སྨོན། །སྣ་ཚོཊ་ཁམས་དང་མོས་པ་ཇི་་་་
བཞིན་དུ། །ཏིང་འཛིན་ཤེས་རབ་རྣམ་གྲོལ་ས་བོན་གྱིས། །ནོར་འཛིན་ཁྱོན་ལ་དགེ་ལེཊ་མྱུ་
གུ་ཚུལ། །བསྐྲུན་མཛད་དེ་རྣམས་རྒྱལ་བའི་ཞལ་སྐྱིན་ཉིད། །ནོར་བུའི་གླིང་དུ་ཐང་མར་་་་
བརྡལ་བའི་ཟོང་། །གང་ཡང་ཉེར་འཚོའི་རྐྱེན་དུ་བྱ་རུང་མོད། །འོན་ཀྱང་བསམ་འཕེལ་་་་
དབང་གི་རྒྱལ་པོ་ནི། །གཅིག་ཉིད་ཀྱིས་ཀྱང་རེ་འབྲས་འདོད་དགུར་འགྲུབ། །དེ་སླད་བདག་
ནི་བསམ་སྦྱོར་དག་པའོ་ཞེས། །ཁས་འཆེ་དཀའ་ཡང་རིས་མེད་གདུལ་བྱ་རྣམས། །ཡང་དག་
ལམ་གྱི་བཤད་སྒྲུབ་རྣམ་དག་ལ། །དགའ་དང་གུས་པས་འཇུག་པའི་ཆེད་དུ་སྦྱར། །འདིས་
མཚོན་བསགས་དང་གསོག་འགྱུར་རྣམ་དཀར་ཀུན། །བདེར་གཤེཊ་སྲས་བཅས་རླབས་་་་
ཆེན་དགེ་ཚོཊ་དང༌། །གཅིག་ཏུ་བསྡོམས་པ་དེ་ཡིས་སྨོན་གནས་ཀུན། །རྒྱལ་དང་རྒྱལ་སྲས་
བཞེད་བཞིན་ལྷུན་གྲུབ་ཤོག །ཁྱད་པར་སྡེ་སྣོད་གསུམ་དང་རྒྱུད་སྡེ་བཞི། །གདམས་པའི་་་
མཆོག་ཏུ་གཟིཊ་པའི་བཤད་སྒྲུབ་སྲོལ། །ནམ་ཡང་མི་ཉམས་བླ་མའི་བཀའ་བཞིན་དུ། །
བསྟན་པའི་རྩ་བ་རྟག་ཏུ་འཛིན་ནུས་ཤོག །འདི་ཙམ་གྱིས་ཀྱང་རིས་མེད་འགྲོ་བ་ཀུན། །
ཡང་དག་ལམ་ལ་དད་པས་རྒྱུད་སྦྱངས་ཏེ། །འཁོར་ལོ་བཞི་ལྡན་ཚད་མེད་རི་དབང་ལ། །ས་
བཅུ་ལམ་ལྔའི་བང་རིམ་གྱིས་མཛེས་ཤོག །ཅེས་ས་རྙིང་བཀའ་རྒྱུད་སོཊ་ཀྱི་རྣམ་བཞག་་་་
མགོ་སྨོས་ཙམ་མུ་ཏོའི་རྒྱང་འབོད་ཀྱི་ཚུལ་དུ་བྱ་གཏོང་སྙན་སྒྲོན་བདུད་རྩིའི་བསང་གཏོར་
ཞེས་བྱ་བ་འདི་ནི་སངས་རྒྱས་ཀུན་འདུས་ཀྱི་ངོ་བོ་ཀུན་མཁྱེན་བླ་མ་འཇམ་དབྱངས་་་་་་་
བཞད་པའི་རྡོ་རྗེ་དཀོན་མཆོག་འཇིཊ་མེད་དབང་པོའི་སྡེ་ཡབ་སྲས་སྐུ་འཕྲེང་རིམ་བྱོན་གྱི་
ཞབས་རྡུལ་སྤྱི་བོའི་གཙུག་ཏུ་བསྟེན་པའི་བན་ཆུང་གྱི་ན་བ་༧དཀོན་མཆོག་རྒྱལ་མཚན་་་་
གྱིས་བདེན་གཏམ་སྙིང་རྗེའི་རོལ་མཚོ་ལས་ཟུར་དུ་ཕྱུང་སྟེ་འཕྲོས་དོན་ཅུང་ཟད་ཀྱིས་་་་
བརྒྱན་ནས་རང་ལོ་བདུན་ཅུ་པ་ཆུ་སྦྲུལ་ལོ་ཆོ་འཕྲུལ་དུས་ཆེན་ཁྱད་པར་ཅན་གྱི་ཉིན་གྲུབ་
742



པར་བགྱིས་པའི་ཡི་གེ་པ་ནི་རིཊ་སྨྲ་དཀོན་མཆོག་བྱམས་པས་བགྱིས་པ་འདིས་ཀྱང་མར་་་
གྱུར་འགྲོ་བ་གཅིག་ཀྱང་མ་ལུས་པ་ཡང་དག་པའི་ལམ་དང་སྐད་ཅིག་ཙམ་ཡང་འབྲལ་བ་
མེད་པར་བཤད་སྒྲུབ་ཀྱི་དགའ་སྟོན་ཡར་ངོའི་ཟླ་བ་བཞིན་དུ་འཕེལ་ཞིང་། སྤངས་རྟོཊ་་་་
ཡོན་ཏན་གྱི་ཉ་ཡོངས་སུ་གང་བའི་སྐུ་བཞིའི་དཀྱིལ་འཁོར་གྱི་དཔལ་ལ་ཀུན་གྱིས་མྱུར་དུ་
སྤྱོད་པར་གྱུར་ཅིག། །།འདི་ཡང་སྐྱབས་མགོན་སྲིད་སྐྱོང་པཎྜི་ཏ་མཆོག་གི་བཀའ་དགོངས་
བཞིན་ཤིང་སྤྲེ་ལོར་གཞུངས་ནས་པར་དུ་བསྐྲུན་ཏེ་ཞོལ་པར་ཁང་ཆེན་མོར་བཞུཊ།། །།
743



རྩོམ་སྒྲིག་འགན་འཁུར་པ།
མདུན་ཤོག་མཛེས་རིས་པ། །
རིན་ཆེན་ཚེ་རིང་།
ཀརྨ་ཚེ་རིང༌། བསམ་གཏན།
དགག་ལན་ཕྱོགས་བསྒྲིགས།
མཁས་གྲུབ་དགེ་ལེགས་དཔལ་བཟང་སོགས་ཀྱིས་མཛད།
སི་ཁྲོན་མི་རིགས་དཔེ་སྐྲུན་ཁང་གིས་བསྐྲུན་ནས་བཀྲམ།
སི་ཁྲོན་ཞིང་ཆེན་ཞིན་ཧྭ་དཔེ་ཚོང་ཁང་གིས་བརྒྱུད་ཚོང་བྱས།
སི་ཁྲོན་ཞིན་ཧྭ་པར་འདེབས་བཟོ་གྲྭས་དཔར། །
དཔེ་རྟགས། ISBN7-5409-1918--3/B. 39
དཔེ་རིན་སྒོར། 5- ༠༠
68. 00



(川)新登字002号
责任编辑:仁青才让
封面设计:嘎玛泽仁马晓锋:
技术设计:
向勇
辩 论文选编
格勒华桑等著
四川民族出版社出版发行(成都盐道街三号)
四川省新华书店经销
郵县犀浦印刷厂印刷
开本787×1092毫米 1/16 印张47.25
1997年12月第一版 1997年12月第一次印刷
字数 603千
印数1—5000册
ISBN7-5409-1918—3/B. 39
定价:软精 58.00元
硬精 68.00元



ISBN 7-5409-1918-3
ISBN7-5409-19183.8.39
19873401919782">
硬糖68.00元,
